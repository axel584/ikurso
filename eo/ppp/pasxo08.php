<?php 
$titolo="Paŝo 8 (ok)";
$leciono = 8;
$section=isset($_GET["section"])?htmlspecialchars($_GET["section"]):"1";
include "pppkapo.inc.php";
?>
<div class="row">
	<article class="col s12 m10 l7 offset-m1 offset-l1">
		
		<section id="leciono-enhavo">
		<?php 
		getTitoloLecionero('PP',$leciono,$section);
		?>
		<?php
		if ($section=="1") {
		?>

		<div class="rakonto">
			<h3>SIMPLA KONFESO</h3>
 
 			<p>Ĉu vi konas N, tiun ĉi urbeton en la orienta landparto? Se ne, vi perdis nenion. Ĉi urbetoj terure similas unu la alian kaj certe vi jam vidis tiaspecan vilaĝegon, kun unusola pavimita ĉefstrato, koto aŭ polvo sur la aliaj ĝisgenue, laŭ la sezono; tri preĝejoj sur la urbocentra placo kaj trifoje tri drinkejoj; kino, aro da grizaj, seninteresaj homoj, enuo… enuo… </p>
 			<p>Jarojn mi vivis tie — sed vi ja ne konas min, vi eĉ ne povus imagi, kiel mi suferis en tiu urbado. Sed ne temas pri mi kaj estas superflue plendi. Jam delonge mi forlasis ĝin. Nun temos pri la sola homo, kiun mi renkontis en tiu kotujo kaj kiun mi ankoraŭ ne forgesis. Tuj vi aŭdos, kial.</p>
 			<p>Li estis inĝeniero, la nomo ne gravas. Ni amikiĝis rapide kaj sen ia ajn signifa okazo. Cetere mi amikiĝas tre malfacile. Mi havas nur du-tri amikojn; ĉiuj miaspecaj, neplibonigeblaj maljunaj fraŭloj, kiuj opinias la geedziĝon eltrovo de la diablo kaj ofte ili fanfaronas, per kiaj ruzaĵoj ili evitis la reton de la ina gento. La ideala kunvivo de la inĝenier-familio tamen kortuŝis eĉ min kaj foje-foje mi pripensadis, ĉu mi ne faris stultaĵon, kiam mi — antaŭ 30 jaroj — tiu knabino — eh, negrave! Egale jam… kaj mi promesis rakonti pri la inĝeniero, ne pri mi.</p>
 			<p>La inĝeniero gvidis la konstruon de la kanalo kaj — ĉar ankaŭ la prizorgadon kaj inspekton de la kanalo oni konfidis al li — ekloĝis en la urbo. Laŭ sia ekstero li estis ĉiutaga, griza hometo, mezastatura, 35-40-jara, kun okulvitroj, kaj hararo jam iom maldensa, sed ne griziĝinta. Li havis superkritike grandan kaj ampleksan scion, ne nur en sia fako, sed ankaŭ krome li estis surprize erudicia, tamen modesta kaj ĝentila; mallonge tia, kiun oni nomis iam “ĝisplanda sinjoro”. Mi nomas lin simple: homo. 
Ni ambaŭ ege malŝatis la t.n. “sociajn formalajojn”. Ni renkontiĝis ie, paroladis kaj — ĉar ankaŭ mi vidis ion el la mondo — bonege komprenis unu la alian. Ofte mi vizitis ilin preskaŭ ĉiutage kaj tie mi ekkonis “hejmon” en citiloj, pri kiu kantas la poetoj. La inĝeniero, lia edzino, preskaŭ dek jarojn pli juna blonda virineto, kaj la du filinoj formis kompletan unuon. La domon plenigis la paco, harmonio, trankvilo kaj kompreno. Estis vere resanigo por mi ŝanĝi mian solecon por unu-vespera restado de ili kaj vidi la feliĉon regantan en tiu familio.</p>
 			<p>Mi povas diri: mi estis ilia amiko. Intima amiko mi tamen ne estis. Neniam ni intime interparolis, krom unu fojon, ankaŭ tiam nevole kaj ĝuste tion mi intencas rakonti. 
Estis komenco de printempo, la lastaj tagoj de aprilo, bela, varmeta vetero. Eble pro tio ni estis iom pli komunikemaj? 
Mi vespermanĝis kun ili. Post la manĝo ni restadis iomete ankoraŭ ĉirkaŭ la tablo, ni babiladis, ŝercadis, kiel kutime. La edzino poste formetis la servicon kaj akompanate de la helpemaj filinoj malaperis en la kuirejo.</p>
 			<p>Mi restis duope kun la inĝeniero.</p>
 			<p>En la forno brulis ankoraŭ la fajro kaj en la densiĝanta malhelo la flagranta lumo de la flamoj kreis ian ankoraŭ ne sentitan romantikan humoron.</p>
 			<p>Dum minutoj ni admiris senvorte la flamludon. Miaj pensoj zigzagis en la estinto kaj estanto, ĝis foje — mi mem ne scias, kiel — vortoj ekverŝiĝis el mi. Mi rakontis la tragedion de mia vivo, kiu ja nur por dudekjarulo estis tragedio; nun, post pli of tridek jaroj, ĝi estas nur memoro, eĉ ne dolora. Ĉu aŭskultas min iu, aŭ ne, mi ne pripensis. Mi rakontis kvazaŭ al mi mem la historion malnovan, ŝablonan, tamen belan por mi, ĉar ĝi estas la mia. Vi ja ĉiuj konas la temon milfoje vivitan kaj skribitan: nobla, riĉa familio… bela knabino… bela knabino… malriĉa knabo. Renkontoj sekretaj… rapidaj kisoj… malvolo de gepatroj… adiaŭo… ĵuroj: ĉiam, neniam! … kaj poste… nenio. 
“Mi do restis fraŭlo — mi finis — kaj mi ne bedaŭras! — mi almetis kun iom falsaplomba gesto. — Sed de kiam mi konas vin…”</p>
 			<p>Mi ĉesis. Li eble pensus, ke mi envias ilian feliĉon. Estis ja nur la restaĵo de la juneca romantiko, revekita de nekutima situacio.</p>
 			<p>Silento regis dum momento.</p>
 			<p>La inĝeniero dum la tuta tempo fiksrigardis la fajron kaj lia lipo apenaŭ moviĝis ekparolante: “Nin…?”</p>
 			<p>La vorto sonis strange, tre strange! Min frapis io ne atendita, kvazaŭ la vorto enhavus amaron kaj malfeliĉon. Mi ne povis diri ion. Ni silentis longe, poste la inĝeniero subite, kvazaŭ vekita el sorĉa sonĝo ekĝemis, prenis cigaredon, ekfumis kaj komence balbute, poste pli kaj pli flue konfesis jene: </p>
 			<p>“Vi do kredas, ke mia vivo estas plena de belo, seninterrompa feliĉo?… Do, vi eble pravas… kion ni konsideras feliĉo? Mi amas mian familion, ankaŭ mia laboro plaĉas al mi… kun la homoj mi vivas harmonie… jes, feliĉo… Sed iam…” 
Jam fluis la vortoj el li: </p>
 			<p>“Vi scias, iam, kiam mi estis ankoraŭ studento, mi estis tre enamiĝinta. Tre enamiĝinta — tio ja estas sensencaĵo! Oni amas aŭ ne amas; mi ne povas gradigi la amon. Sed oni ne filozofadu! Mi estis studento de inĝeniera fako, ŝi estis filologino. Du jarojn pli juna ol mi. Ni konatiĝis… mi ne scias kiel kaj kie. Inter studentoj okazas facile la interkonatiĝo… kaj mi ekamis ŝin.” </p>
 			<p>“Ne, ŝi ne estis bela. Malalta ŝi estis, kun iom kurbaj kruroj… ŝia nazeto estis stumpeta… Miaj kolegoj ofte ŝercis pri mia amo. Sed en ĝi troviĝis ia stranga beleco, ia interna koreco, aŭ altirpovo… mi ne povas esprimi, eĉ tiam mi ne povis, kvankam tiutempe mi preferis la precizajn terminojn.” 
Iom li ekridetis.</p>
 			<p>“Mi estis inĝeniero estonta! Do mallonge: mi enamiĝis al ŝi kaj mi ne estis la sola: la duono de la klaso estis miaj samsortanoj. Kaj ŝi elektis min, kvankam jam en tiu tempo mi ne estis belulo.”</p>
 			<p>“Multfoje ni kunestis… ni promenadis kune, paroladis kaj… jes, ni ankaŭ kisadis. Mi estis feliĉa kaj fiera, ne nur, ĉar ŝi amas min, sed — laŭ vere vira maniero — ĉefe ĉar ŝi min amas kaj ne iun, kiu estas pli bela, pli saĝa ol mi, kiun ŝi ankau estus povinta elekti.”</p>
 			<p>“La afero daŭris du jarojn, escepte nature la libertempojn, kiam ni forlasis la urbon kaj ni ambaŭ – almenaŭ mi certe — nombris la tagojn ĝis la nova studsezono.” </p>
 			<p>“Kiel min konfuzis ĉi tiu sento! Juĝu vi mem, vi konas min kaj ankaŭ tiam mi estis la sama: mi verkis poemojn! Aĉajn poemojn. Sed ili plaĉis al ŝi kaj krom ŝi neniu sciis pri ili. Niaj kolegoj, ankaŭ inĝenieroj, trovis iom ridinda jam ankaŭ mian amon en la mondo de la logaritmoj kaj kompakt-moduloj. Mi verkis, notis, laŭtlegis la poemojn, donis ilin al ŝi, ĉar ŝi petis kaj mi ne bezonis ilin. Ŝi promesis, ke ŝi montros ilin al neniu.”</p>
 			<p>“Ili koncernas nur nin, samkiel niaj kisoj”— ŝi diris.” </p>
 			<p>“Tiel ni vivis dum niaj universitataj jaroj. Poste mi finis la studadon, mi forlasis la urbon kaj vetkuregis por la ĉiutaga pano. Honte, sed vere: ni devas antaŭe manĝi kaj nur poste ni povas ami.”</p>
 			<p>“Ni priparolis nenion, interkonsentis pri nenio plua. Eĉ unu vorto ne estis pri geedziĝo, miaopinie tio estis natura, alie ne povas okazi, se unu amas la alian. Mi devas trovi postenon kaj ni devas atendi, ke ankaŭ ŝi finu la studadon. Ŝian adreson — en la universitata urbo — mi konis kaj foje mi skribis al ŝi. Tiutempe mi vagadis en Francujo, do ŝi ne povis respondi.”</p>
 			<p>“Oni diras, la amo malpliiĝas proporcie al la distanco kaj tempopaso. Eble, sed mi estas esceptulo. Eĉ unu komon mia sento ne aliiĝis, mi amis ŝin same, kiel antaŭe, kiel iam ajn, nur mi kutimiĝis al tiu ĉi amo. Ĝi apartenis al mia vivo, iĝis parto de mia mio, same kiel — se estas permesate uzi tian komparon — la ĉiutaga lego de la ĵurnalo. Ĝi iĝis kontinua sento, jam ne sentata. Se oni havus dentdoloron ekde sia naskiĝo, neniu kredus, ke dento povas ne dolori, aŭ la mankon de la doloro oni rigardus malsano. Strange, ĉu ne?”</p>
 			<p>Li gestis kvazaŭ forigante muŝon.</p>
 			<p>“Denove mi filozofadas. Kion mi rakontis? Jes! Pasis la jaroj. Mi laboris, pensadis pri ŝi kaj mi sentis certege, ke ankaŭ ŝi faras la samon.”</p>
 			<p>“Poste alvenis la konjunkturo, vi scias, la ‘ora epoko’. Mi akiris sufiĉe bonan kaj ĉefe konstantan postenon en la hejmolando. Mia unua sento estis: ŝi. Nur nun mi konstatis, kiel malmulton mi scias pri ŝi! La vizaĝon — jes, tion mi povus desegni precize, se mi scius desegni, sed ŝian adreson, nu, la adreson de ŝiaj gepatroj mi ne sciis. Nur la nomon de la urbeto — en la orienta landparto. Mi skribis leteron adresitan sen strato kaj numero: nek respondo venis, nek la letero revenis. Mi havis nek tempon por esplori, nek monon por esplorigi kaj mi jam rezignis. Mi ja estas tia: tre facile mi rezignas anstataŭ batali.”</p>
 			<p>“Kaj unu tagon en la ĵurnalo mi legis pri konkurso por printempaj amversaĵoj. La plej sukcesaj aperis en la ĵurnalo kaj mi — vi scias — kiel pasia leganto, legis ankaŭ tiujn. La tria aŭ kvara, je mia plej granda surprizo, estis unu el miaj faraĵoj! Eraro neebla, nenia dubo: mi ja konas la proprajn poemojn. Kaj ĝi, la ‘Simpla Konfeso’, estis mia plej kara ido.”</p>
 			<p>“Nepre mi devis konstati, kiu sendis la poemon? Se ŝi estas tiu, mi trovos ŝin. Se ne… do ankaŭ tiam mi scios kion fari.”</p>
 			<p>“La versaĵoj aperis anonime. Mi skribis al la redaktoro, poste mi persone vizitis lin: li rifuzis doni klarigon antaŭ la fermo de la konkurso. Ses monatoj ankoraŭ! La premio estas dumonata somerumo de Mediteraneo por du personoj, sufiĉe granda sumo, mi komprenu…”</p>
 			<p>“Mi komprenis. Post longa kaj persista petado li promesis peri leteron al la ensendinto. Tuj mi skribis: la amaj sentoj ariĝintaj dum jaroj nun ŝvebis, plenigis la paĝojn: konfeso, peto, riproĉoj kaj denove konfeso…” </p>
 			<p>“… la letero ekiris. Dum la sekvantaj semajnoj mi estis kvazaŭ somnambulo. Mi atendis la respondon kaj samtempe mi tremis… Ĉu ne ĉio estis superflua? Mia vivo jam preskaŭ enordiĝis… eble, verŝajne ankaŭ la ŝia… kaj nun… se ĉio renversiĝos?… ĉu inde?…”</p>
 			<p>“… sed la letero jam ekiris…”</p>
 			<p>Li ekhaltis momenton, kvazaŭ serĉante la rememorojn. Li fumsuĉis la cigaredon, kiu estis jam preskaŭ elbrulinta, elspiris la fumon kaj longe postrigardis ĝin. Mi atendis la daŭrigon nervostreĉe, preskaŭ mi ekkriis: “Do? Estis ŝi?” — sed mi bridis mian senton.</p>
 			<p>Post iom da tempo li parolis plu.</p>
 			<p>“Pasis preskaŭ du monatoj, ĝis respondo venis. Mi kredis, ke mia koro krevos, kiam mi rigardis la literojn konatajn sur la koverto. Eble horojn mi sidis apud la tablo, antaŭ mi la letero, ĝis mi ekhavis kuraĝon malfermi ĝin.”</p>
 			<p>“Jes, li estis. Ŝi, ŝi. Ŝi sendis la poemon, ŝi ne dons ĝin al aliulo, ankaŭ nun ŝi gardas ĝin kune kun la aliaj, kun niaj memoroj. Ŝi ne forgesis min, neniam ŝi forgesos, ŝi atendis min, eĉ nun ŝi atendas, ŝi amas min, ĉu mi volas iri al ŝi…”</p>
 			<p>Fine do! mi ĝemis profunde. Nu, stultaĵo, mi ja estus povinta imagi la finon, nature ‘happy end’, mi ja vidis la finalon, ĉi tiun feliĉan familion.</p>
 			<p>“Vi povas desi, amiko. Vera romano! Do, tiel vi retrovis vian amatinon, vian edzinon. Vi ja estas feliĉulo, maljunulo…”</p>
 			<p>La inĝeniero nun alrigardis min unuafoje dum la rakontado. Forte li fumsuĉis la cigaredon kaj returnis siajn okulojn al la fajro jam cindriĝanta. Dume la krepusko kovris la ĉambron per malhelo. Lia vizaĝo apenaŭ estis videbla kaj min ekregis ia stranga, malcerta sento. Miaj vortoj gaje ekestintaj stumpe pendis en la densiĝinta mallumo. Mi ne kuraĝis daŭrigi, kvankam mia amiko ne faris eĉ moveton.</p>
 			<p>Ni sidis tiel, senvorte, dum longaj minutoj kaj mi jam sciis, ke okazos io neatendita.</p>
 			<p>“La letero… tiu letero… alvenis hieraŭ…”</p>

 			<p><b>Lászlő Böti</b> (el <i>Norda Prismo</i>)</p>
		</div>

		<?php 
		} // fin section 1
		if ($section=="2") {
		?>


	<div class="vortlisto row">
		<div class="col s12 m6">
			<p><span class="eo">adreso</span>: loko, kie iu loĝas.</p>
			<p><span class="eo">akiri</span>: havigi al si.</p>
			<p><span class="eo">amara</span>: maldolĉa.</p>
			<p><span class="eo">amplekso</span>: grandeco. anonima</span>: sennoma.</p>
			<p><span class="eo">aplombo</span>: granda memfido. blonda</span>: helkolora.</p>
			<p><span class="eo">brido</span>: kaprimeno por ĉevalo. bridi (metafore)</span>: kvietigi, malhelpi.</p>
			<p><span class="eo">centro</span>: meza punkto aŭ parto. cindro</span>: brulrestaĵo. </p>
			<p><span class="eo">ĉesi</span>: ne plu fari ion.</p>
			<p><span class="eo">densa</span>: tre proksime metitaj.</p>
			<p><span class="eo">dento</span>: elstaranta buŝosto.</p>
			<p><span class="eo">desegni</span>: per plumo aŭ krajono montri la trajtojn de io aŭ iu.</p>
			<p><span class="eo">diablo</span>: malbona spirito.</p>
			<p><span class="eo">dubi</span>: esti malcerta.</p>
			<p><span class="eo">erudicio</span>: granda klero.</p>
			<p><span class="eo">fako</span>: aparta dividaĵo aŭ branĉo.</p>
			<p><span class="eo">fanfaroni</span>: sin mem laŭdi.</p>
			<p><span class="eo">filologo</span>: sciencisto pri lingvoj.</p>
			<p><span class="eo">finalo</span>: fina parto.</p>
			<p><span class="eo">flagri</span>: intermite ekflami.</p>
			<p><span class="eo">flamo</span>: hela brulanta fajrgaso.</p>
			<p><span class="eo">formala</span>: laŭregula, 1aŭleĝa.</p>
			<p><span class="eo">forno</span>: fajrujo por hejti kaj kuiri.</p>
			<p><span class="eo">fumo</span>: vaporo de brulaĵo.</p>
			<p><span class="eo">grado</span>: mezuro de io.</p>
			<p><span class="eo">ĝentila</span>: bonmaniere afabla.</p>
			<p><span class="eo">humoro</span>: animstato.</p>
			<p><span class="eo">inĝeniero</span>: sciencmetoda teĥnikisto.</p>
			<p><span class="eo">inspekti</span>: kontroli ies agadon.</p>
			<p><span class="eo">ĵuri</span>: solene atesti.</p>
			<p><span class="eo">ĵurnalo</span>: ĉiutaga gazeto.</p>
			<p><span class="eo">kanalo</span>: artefarita rivero.</p>
			<p><span class="eo">kino</span>: teatro, kie oni montras filmojn.</p>
			<p><span class="eo">komo</span>: interpunkcia signo (,).</p>
			<p><span class="eo">kompakta</span>: densa kaj nedisiĝema.</p>
			<p><span class="eo">komuniki</span>: diskonigi.</p>
			<p><span class="eo">koncerni</span>: esti la afero de iu.</p>
			<p><span class="eo">konfesi</span>: deklari ion malbonan pri si mem.</p>
			<p><span class="eo">konfidi</span>: plenkrede transdoni.</p>
			<p><span class="eo">konjunkturo</span>: cirkonstancaro.</p>
			<p><span class="eo">konkurso</span>: konkuro por premio.</p>
			<p><span class="eo">kontinua</span>: seninterrompa.</p>
			<p><span class="eo">koverto</span>: kovrilo por letero.</p>
			<p><span class="eo">krepusko</span>: duonlumo matena aŭ vespera.</p>
			<p><span class="eo">kritiki</span>: montri la mankojn de iu aŭ io.</p>
			<p><span class="eo">kruro</span>: korpoparto, per kiu oni marŝas.</p>
			<p><span class="eo">kuiri</span>: prepari mangaĵon.</p>
			<p><span class="eo">kurba</span>: malrekta.</p>
			<p><span class="eo">logaritmo</span>: nombro de aritmetika progresio respondanta al alia nombro de geometria progresio.</p>
		</div>
		<div class="col s12 m6">			
			<p><span class="eo">maniero</span>: metodo de agado.</p>
			<p><span class="eo">moduli</span>: variigi la tonojn.</p>
			<p><span class="eo">muŝo</span>: doma insekto.</p>
			<p><span class="eo">nervo</span>: korpoparto, kiu transdonas impresojn al la cerbo. </p>
			<p><span class="eo">nobla</span>: havanta altajn moralajn kvalitojn.</p>
			<p><span class="eo">nombro</span>: nedifinita kvanto.</p>
			<p><span class="eo">noti</span>: skribi resumon.</p>
			<p><span class="eo">numero</span>: cifero. </p>
			<p><span class="eo">pasio</span>: arda deziro.</p>
			<p><span class="eo">pavimo</span>: ŝtona tegaĵo de strato.</p>
			<p><span class="eo">persisti</span>: energie daŭri aŭ daŭrigi.</p>
			<p><span class="eo">placo</span>: libera spaco en urbo.</p>
			<p><span class="eo">plaĉi</span>: kontentigi.</p>
			<p><span class="eo">plando</span>: suba parto de piedo.</p>
			<p><span class="eo">poemo</span>: versaĵo.</p>
			<p><span class="eo">poeto</span>: versaĵisto.</p>
			<p><span class="eo">polvo</span>: sekaj eretoj de tero.</p>
			<p><span class="eo">preciza</span>: klare determinita.</p>
			<p><span class="eo">premio</span>: donaco al konkursgajninto.</p>
			<p><span class="eo">promesi</span>: certigi, ke oni faros ion.</p>
			<p><span class="eo">proporcio</span>: rilato de partoj inter si.</p>
			<p><span class="eo">raŭka</span>: sonanta skrape kaj malklare.</p>
			<p><span class="eo">redaktoro</span>: persono, kiu estras gazeton.</p>
			<p><span class="eo">renversi</span>: faligi ion aŭ iun.</p>
			<p><span class="eo">reto</span>: truplena fadenplektaĵo.</p>
			<p><span class="eo">rezigni</span>: definitive forlasi ion.</p>
			<p><span class="eo">romano</span>: longa proza f1kciaĵo.</p>
			<p><span class="eo">romantiko</span>: literatura doktrino, kiu preferas fantazion al racio.</p>
			<p><span class="eo">ruza</span>: lerte trompa.</p>
			<p><span class="eo">senco. komprenebleco.</p>
			<p><span class="eo">servico</span>: manĝilaro.</p>
			<p><span class="eo">sezono</span>: jarkvarono, laŭ vidpunkto de la normala vetero.</p>
			<p><span class="eo">somnambulo</span>: persono, kiu marŝas dormante.</p>
			<p><span class="eo">sonĝo</span>: dumdorma mensbildo.</p>
			<p><span class="eo">sorĉi</span>: ĉarmegi.</p>
			<p><span class="eo">staturo</span>: korpalteco.</p>
			<p><span class="eo">stumpo</span>: mallonga restaĵo de io.</p>
			<p><span class="eo">suĉi</span>: alspiri al si.</p>
			<p><span class="eo">sablono</span>: modelo, laŭ kiu oni eltranĉas objekton; (metafore): banalaĵo.</p>
			<p><span class="eo">ŝerci</span>: paroli neserioze, ridige.</p>
			<p><span class="eo">termino</span>: speciala vorto aŭ esprimo.</p>
			<p><span class="eo">tragedio</span>: dramo kun malĝoja fino.</p>
			<p><span class="eo">turni</span>: ĉirkaŭmovi ion.</p>
			<p><span class="eo">universitato</span>: centro de supera studado.</p>
			<p><span class="eo">veti</span>: riski sumon en ludo.</p>
			<p><span class="eo">vetero</span>: stato de la atmosfero.</p>
			<p><span class="eo">zigzago</span>: linio, iranta alterne laŭ kontraŭaj direktoj.</p>
			<p><span class="eo">“happy end” </span>(anglaĵo) = feliĉa fino.</p>
		</div>
	</div>

<?php 
		} // fin section 2
		if ($section=="3") {
		?>

			<?php 
				getEkzercon(148,$persono_id,"eo");
			?>

		<?php 
		} 
		if ($section=="4") {
		?>
<h2>ADVERBOJ PARTICIPAJ</h2>
<p class="parto">La adverboj participaj rilatas adverbe al la ĉefa verbo de la propozicio, kaj sekve la agado aŭ estado, kiun ili esprimas, estas agado de aŭ al la subjekto de la ĉefa verbo, aŭ estado de tiu subjekto. Ili ne povas havi rilaton kun aliaj substantivoj ol la subjekto en la propozicio.</p> 
<p>Ekz-e: <b>Legante</b> la ĵurnalon, la inĝeniero trovis sian junaĝan poemon. La inĝeniero verkis poemojn <b>inspirite</b> de la amo. En ambaŭ ekzemploj temas pri la inĝeniero, kiu ja legis kaj estis inspirita. “Legante” sciigas, kiam la inĝeniero trovis; “inspirite” sciigas, kiel aŭ kial li verkis.</p>
			<?php 
				getEkzercon(149,$persono_id,"eo");
				getEkzercon(150,$persono_id,"eo");
			} 
			if ($section=="5") {	
				getEkzercon(151,$persono_id,"eo");
				getEkzercon(152,$persono_id,"eo");
		} // envoie de la leçon
		if ($section=="6") {
			recapitulatif_lecon_avant_envoi('PP',$leciono,$persono_id);
		} // fin section 6
		?>
		</section>
		
		<section id="leciono-fino">
			<div id="marko" class="right-align">
				<?php getBoutonFinSection('PP',$leciono,$section,$persono_id); ?>
				<a id="farita" class="btn-floating btn-large light-blue darken-1 hide"><i class="material-icons">done_all</i></a>
			</div>
			<div class="ligoj">
				<?php getLecioneroAntauxa('PP',$leciono,$section); ?>
				<?php getLecioneroVenonta('PP',$leciono,$section); ?>
			</div>
		</section>
		
	</article>
	
	<?php include "pppflanko.inc.php"; ?>

</div>

<?php include "ppppiedo.inc.php"; ?>			