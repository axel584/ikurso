<?php 
$titolo="Paŝo 19 (deknaŭa)";
$leciono = 19;
$section=isset($_GET["section"])?htmlspecialchars($_GET["section"]):"1";
include "pppkapo.inc.php";
?>
<div class="row">
	<article class="col s12 m10 l7 offset-m1 offset-l1">
		
		<section id="leciono-enhavo">
		<?php 
		getTitoloLecionero('PP',$leciono,$section);
		?>
		<?php
		if ($section=="1") {
		?>

		<div class="rakonto">
			<h3>KAJTO</h3>
 
			<img class="flot-d l-50 s-50" style="margin: 0 1em 1em 1em;" src="bildoj/pekino-vintro.jpg" /><p>Vintre en Pekino, kiam sur la tero ankoraŭ troviĝas restanta neĝo kaj grizaj, kalvaj arboskeletoj disetendas siajn branĉojn en la serena spaco, en malproksimo ŝvebas unu aŭ du kajtoj. Por mi tio estas io surpriza kaj malĝojiga.</p>
			<p>La kajtsezono en mia naskiĝloko estas la dua monato de printempo. Aŭdante zumadon de vent-rado vi vidos kaplevante grizan kraboforman aŭ palbluan skolopendroforman kajton. Troviĝas ankaŭ solecaj tegolformaj kajtoj, kiuj ne havas vent-radon, ŝvebas malalte kaj aspektas kompatinde deprimitaj. En tiu tempo, sur la tero, salikoj kaj fruaj persikujoj burĝonas jam kaj kreas printempan mildon, en akordo kun la infanaj ornamaĵoj sur la firmamento. Kie mi estas nun? Ĉirkaŭe staras ankoraŭ la vintra rigoro, sed la delonge forpasinta printempo de la delonge adiaŭita naskiĝloko jam naĝas en la aero.</p>
			<img class="flot-g l-25 s-30" style="margin: 0 1em 1em -1em;" src="bildoj/knabo-gapanta.jpg" />
			<p>Laŭkutime mi ne ŝatis kajtludon, cetere, eĉ abomenis ĝin, ĉar mi konsideris ĝin ludo de sentaŭgaj knabaĉoj. Kontraŭe estis mia plej juna frato. Li estis tiam ĉirkaŭ dekjara, malsanema kaj osteca, tamen amis pasie la kajtludon. Li ne havis monon por aĉeti kajton kaj mi malpermesis al li tian ludon. Li nur rigardis la firmamenton stulte kun gapanta buŝeto. Iam tio daŭris tre longe. Jen li ekkriis kun surpriziĝo, ĉar en malproksimo iu kraboforma kajto subite falis surteren, jen li saltis pro ĝojo, ĉar la implikitaj fadenoj de du tegolformaj kajtoj solviĝis. Ĉiuj ĉi liaj agoj, laŭ mia opinio, estis ridindaĵoj malŝatindaj.</p>
			<p>Iun tagon, mi ekrimarkis, ke mi malofte vidis lin, ŝajne, dum la lastaj tagoj, sed mi memoris, ke mi jam vidis lin en la malantaŭa ĝardeno kolekti velkajn bambuojn. Mi ekkomprenis kaj rapidis al malofte vizitita ĉambreto, kie diversaj objektoj estis entenataj. Mi puŝmalfermis la pordon kaj trovis lin efektive inter la amaso de polvokovritaj objektoj. Li sidis sur tabureto antaŭ granda kvadrata tabulsidilo. Li ekstaris konsternite kaj tremis pale. Sur la granda sidilo apogis sin skeleto de papiliforma kajto, sur kiu la papero ankoraŭ ne estis algluita. Sur benko kuŝis paro da ventradoj, kiuj estis servontaj kiel okuloj. Li estis ĵus okupata alglui al ili ruĝajn paperpecojn, kaj la laboro estis finota. Mi kontentiĝis pro la malkovro de lia sekreto, ludo de sentaŭga knabaĉo, evitante mian atenton. Mi tuj etendis miajn manojn kaj rompis flugilon de la papilio, ĵetis la ventradojn sur la teron kaj detruis ilin per piedpremo. Li ne estis mia rivalo laŭ aĝo aŭ forto, kompreneble mi gajnis plenan venkon. Tiam mi elpaŝis fiere kaj lasis lin stari en malespero en la ĉambreto. Kiel li statis poste, mi ne sciis kaj eĉ ne atentis.</p>
			<p>Tamen fine trafis min mia puno, tre longe post nia disiĝo, kiam mi fariĝis jam mezaĝulo. Je mia malfeliĉo, mi legis hazarde fremdlingvan libron traktantan pri infanoj kaj eksciis, ke ludo estas la plej justa ago de infanoj, kaj ludilo – ilia anĝelo; tiam tiu sceno de spirita persekutado en mia fruaĝo, kiu jam glitis el mia memoro dum la lastaj dudek jaroj, subite disvolviĝis antaŭ miaj okuloj kaj mia koro kvazaŭ fariĝis plumbo kaj subiĝis tre tre peze.   </p>						
			<img class="flot-d l-40 s-50" style="margin: 0 -1em 1em 1em;" src="bildoj/kajto.jpg" /><p>Ĝi ne falis nete kaj tial derompiĝis, sed ĉiam subiĝis kaj subiĝis kun pezego.</p>
			<p>Mi konis ankaŭ rimedon por ripari mian pasintan eraron: donaci al li kajton, aprobi kaj kuraĝigi lin por la ludo aŭ ludi kune kun li. Ni krius, kurus, ridus – tamen tiam li jam delonge havis barbon kiel mi.</p>
			<p>Ankaŭ alian rimedon mi konis por ripari mian pasintan eraron: peti de li pardonon kaj atendi lian respondon: “Mi tute ne koleras vin.” Tiam mia koro certe plifaciliĝus. Tiu estas efektive praktikebla rimedo. Foje ni renkontiĝis, kiam sur ambaŭ vizaĝoj jam gravuriĝis sulkoj de vivpeno kaj mia koro forte peziĝis. Iom post iom nia interparolado direktis sin al la pasintaĵoj de infanaĝo. Mi menciis tiun okazaĵon kaj kulpigis min pri mia knabaĝa sensencaĵo. “Sed mi tute ne koleras vin.” Mi kredis, ke li tiel diros kaj mi tuj ricevos la pardonon kaj mia koro de nun plifaciliĝos.</p>
			<p>“Ĉu tiel okazis?” diris li mirigite kun rideto kvazaŭ aŭdante rakonton pri alia homo. Li memoris nenion.</p>
			<p>Plena forgeso; nenia ofendiĝo: do el kie venus la pardono. Pardono sen ofendiĝo estas simple mensogo.</p>
			<p>Kion mi povas esperi? Mia koro nur ĉiam pezas.</p>
			
				<p>Nun la naskiĝloka printempo denove naĝas en fremdurba aero, ĝi rememorigas min pri delonge forpasinta infanaĝo, kaj samtempe kunportas nepalpeblan malĝojon. Mi preferas rifuĝi en rigoran vintron – sed, ĉirkaŭe estas ja vintro tute klare, ĝi montras al mi neordinaran rigoron kaj malvarmon.</p>
				
			<p><b> Lu Sin</b>, el la ĉina: <b>S. J. Sű</b> (el <i>Sovaĝa Herbaro</i>)</p>
		</div>
		<?php 
		} // fin section 1
		if ($section=="2") {
		?>


	<div class="vortlisto row">
		<div class="col s12 m6">
			<p><span class="eo">abomeni</span>: malamegi.</p>
			<p><span class="eo">akordo</span>: sameco de opinioj inter pluraj personoj.</p>
			<p><span class="eo">anĝelo</span>: ĉiela di-servanto.</p>
			<p><span class="eo">benko</span>: longforma sidilo.</p>
			<p><span class="eo">burĝono</span>: ŝvelaĵo sur vegetaĵo, el kiu formiĝas folioj aŭ floroj.</p>
			<p><span class="eo">firmamento</span>: ĉiela arkaĵo.</p>
			<p><span class="eo">impliki</span>: malorde ĉirkaŭvolviĝi.</p>
			<p><span class="eo">indigni</span>: senti koleron kaj malestimon.</p>
			<p><span class="eo">kajto</span>: fluganta infanludilo.</p>
			<p><span class="eo">krabo</span>: manĝebla marestaĵo kun du pinĉilegoj.</p>
			<p><span class="eo">kvadrato</span>: ortangulaĵo, kies kvar linioj estas samlongaj.</p>
			<p><span class="eo">milda</span>: malsevera.</p>
		</div>
		<div class="col s12 m6">			
			<p><span class="eo">osto</span>: malmola substanco, kiu formas skeleton.</p>
			<p><span class="eo">papero</span>: folio, sur kiu oni skribas.</p>
			<p><span class="eo">Pekino</span>: la ĉefurbo de Ĉinujo.</p>
			<p><span class="eo">persekuti</span>: konstante turmenti.</p>
			<p><span class="eo">plumbo</span>: tre peza, griza metalo.</p>
			<p><span class="eo">rivalo</span>: konkuranto.</p>
			<p><span class="eo">skeleto</span>: interna malmolaĵo, bazo de la homo aŭ besto.</p>
			<p><span class="eo">skolopendro</span>: multpieda ringforma krablanta insekto.</p>
			<p><span class="eo">tabulo</span>: plata longa peco da ligno.</p>
			<p><span class="eo">tabureto</span>: sendorsa seĝeto.</p>
			<p><span class="eo">tegolo</span>: maldika plataĵo, per kiaj oni kovras tegmentojn.</p>		
		</div>
	</div>

<?php 
		} // fin section 2
		if ($section=="3") {
			getEkzercon(210,$persono_id,"eo");
				
		} 
		if ($section=="4") {
			getEkzercon(211,$persono_id,"eo");
			getEkzercon(212,$persono_id,"eo");
			getEkzercon(213,$persono_id,"eo");
		} 
		if ($section=="5") {
			getEkzercon(214,$persono_id,"eo");
		} // envoi de la leçon
		if ($section=="6") {
			recapitulatif_lecon_avant_envoi('PP',$leciono,$persono_id);
		} // fin section 6
		?>
		</section>
		
		<section id="leciono-fino">
			<div id="marko" class="right-align">
				<?php getBoutonFinSection('PP',$leciono,$section,$persono_id); ?>
				<a id="farita" class="btn-floating btn-large light-blue darken-1 hide"><i class="material-icons">done_all</i></a>
			</div>
			<div class="ligoj">
				<?php getLecioneroAntauxa('PP',$leciono,$section); ?>
				<?php getLecioneroVenonta('PP',$leciono,$section); ?>
			</div>
		</section>
		
	</article>
	
	<?php include "pppflanko.inc.php"; ?>

</div>

<?php include "ppppiedo.inc.php"; ?>			