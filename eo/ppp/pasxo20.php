<?php 
$titolo="Paŝo 20 (dudeka)";
$leciono = 20;
$section=isset($_GET["section"])?htmlspecialchars($_GET["section"]):"1";
include "pppkapo.inc.php";
?>
<div class="row">
	<article class="col s12 m10 l7 offset-m1 offset-l1">
		
		<section id="leciono-enhavo">
		<?php 
		getTitoloLecionero('PP',$leciono,$section);
		?>
		<?php
		if ($section=="1") {
		?>

		<div class="rakonto">
			<h3>LA VERKO DE MARIA SKŁODOWSKA-CURIE</h3>
 
			<p>Aŭtune de 1891 en la pariza Sorbono komencas studadon juna polino — Maria Skłodowska, alveninta el la lando, kiu de cent jaroj estis mallibera.</p>
			<p>Loĝante en eta, nehejtita mansardo, sur la sesa etaĝo de iu domo en Quartier Latin, baraktante kontraŭ la ĉiama manko de mono kaj la malfacilaĵoj de la vivo en fremda lando, ŝi studas samtempe fizikon kaj matematikon. Jam en 1893 Maria Skłodowska fariĝis licenciatino pri fiziko, akirante la unuan lokon; unu jaron pli poste, sur la dua loko, ŝi fariĝis licenciatino pri matematiko. Ŝi ekkonas tiam la jam elstaran francan fizikiston, Pierre Curie, kiu fariĝas ŝia edzo kaj la plej proksima scienca kunlaboranto. Komence la juna sciencistino okupiĝas pri la esploroj super magnetismo — tamen baldaŭ turninte la atenton sur la mirigan observon de Henri Becquerel, ŝi decidas ekokupiĝi pri la radiado eligata de la plej peza el inter la konataj tiam elementoj — uranio.</p>
			<p>En tiu tempo unu el la plej grandaj sciencaj enigmoj estis la trapenetrantaj radioj, malkovritaj en 1895 fare de Konrad Roentgen dum la esploroj super la elektraj malŝarĝoj en maldensigitaj gasoj. Becquerel provis difini, ĉu la kemiaj kombinoj de uranio ankaŭ eligas similajn radiojn — hazarde li rimarkis, ke preparaĵoj de uraniatoj nigrigas fotokliŝon tute <i>spontane</i>, antaŭ prilumigo aŭ efikado per elektra kurento. El kie do fontis la energio de ĉi tiuj misteraj nevideblaj radioj, efikantaj sur la kliŝon kaj jonizantaj la aeron(t.e. farantaj el la aero elektrokondukilon)? Maria Skłodowska kun la tuta energio komencis esplorojn pri ĉi tiu problemo — la genia scienca intuicio tuj montris al ŝi la vastecon de la perspektivoj, kiujn ekmalfermis la malkovro de Becquerel.</p>
			<p>En la komenco de la esploroj la juna sciencistino formulas la leĝon, kiu estas la fundamento de la novmalkovrita sfero de la fenomenoj, nomitaj de ŝi <i>radioaktiveco</i> de la materio; la radiadkapablo estas eco de elemento kaj ne de la kemiaj kombinoj (kion komence sugestis aliaj fizikistoj), kaj la intenseco de la radiado estas proporcia al la kvanto de ĉi tiu elemento en koncerna radioaktiva substanco. Sekve, la novmalkovrita de ŝi propreco de la materio kaj nomita radioaktiveco — estas la atoma eco de difinitaj elementoj.</p>
			<p>Maria Skłodowska aplikas novajn metodojn de mezurado de la mistera fenomeno. Baldaŭ ŝi malkovris, ke krom uranio la radioaktivajn ecojn havas ankaŭ torio. Esplorante la uraniajn ercojn ŝi konstatas, ke ili montras eĉ pli grandan radian aktivecon ol la kemie pura uranio. Ĉi tiu fakto mirigis kaj surprizis tiutempajn fizikistojn. Juna doktorkandidatino en Sorbono (kaj en tiu tempo, ŝiaj sciencaj aktivadoj, pro la fakto mem, ke ŝi estis virino, eĉ juna virino, elvokadis kelkfoje ironiajn rimarkojn flanke de pli aĝaj profesoroj) ne hezitis fari kuraĝan, kaj eĉ — laŭ ies rimarko — “simple fantazian” hipotezon: en la uraniaj ercoj troviĝas nekonata ĝis nun en la scienco kemia elemento pli aktiva ol uranio. Kaj krome — devas ekzisti pliaj radioaktivaj elementoj. Skłodowska antaŭvidas, du eble antaŭsentas — jam tiam — ke tiel esenca eco de la materialo, kiel la radiado, devas esti ligita kun iuj fundamentaj, ĝeneralaj naturaj leĝoj.</p>
			<p>Pierre Curie, profunde fascinita per la esploroj de la edzino rezignas pri siaj ĝisnunaj eksperimentoj en alia sfero de fiziko kaj komencas kunlaboron kun Maria — kiun kunlaboron finigos lia tragika morto sub la radoj de ŝarĝveturilo en 1906.
En la jaro 1898 geedzoj Curie publikigas komunikon, en kiu ili konstatas la malkovron de du novaj kemiaj elementoj — unuan, pro siaj karakterizaĵoj proksima al bismuto, ili nomis “polonio” (“… <i>se ekzisto de ĉi tiu nova elemento konfirmiĝos, ni proponas nomi ĝin polonio, laŭ la gepatra lando de unu el ni</i>”), kaj la alia, simila al bario, “radiumo”.</p>
			<p>Nun necesis apartigi el la ercoj kaj ricevi en la pura stato du elementojn. Tio estis penego tute eksterordinara kaj pro la ĝeneralaj malfacilaĵoj de la apartigado de nekonataj substancoj, kaj pro la escepte malfacilaj laborkondiĉoj de geedzoj Curie. La sciencistoj disponis sole pri unu malnova budo en la korto de la Lernejo pri Industria Fiziko kaj Kemio, ĉe la strato Lhomond. En ĉi tiu hazarda laboratorio “… <i>ni laboris — preskaŭ sen ies helpo — dum du jaroj, okupiĝante kune kaj pri la kemiaj laboroj, kaj pri la sciencaj esploroj super la radiado de ĉiam pli forte radioaktivaj elementoj, kiujn ni iom post iom ricevadis.</i>”</p>
			<p>La rezultojn de la esploroj en la malnova budo publikigas Maria Skłodowska en la jaro 1903 en la doktoriĝa disertacio “La esploroj super la radioaktivaj elementoj”. La Fakultato de Ekzaktaj Sciencoj en Sorbono atribuas al ŝi la titolon — doktoro de la fizikaj sciencoj. La Reĝa Londona Societo distingas geedzojn Curie per la arĝenta medalo je la nomo de Davy. Kaj en la sama jaro la scienca mondo omaĝas la malkovrintojn de radioaktivado per la plej alta distingo — Pierre kaj Maria Curie, kune kun Henri Becquerel, ricevas Nobelpremion pri fiziko.</p>
			<p>Nun ilia vivsituacio ŝanĝiĝas radikale. Pierre Curie investiĝas en la Katedro pri Fiziko de Sorbono; de ĉiuj flankoj ŝutiĝas medaloj, invitoj, proponoj de kunlaboro.</p>
			<p>Post la tragika morto de la edzo en 1906, Maria Skłodowska Curie ricevas la gvidon de la Katedro pri Fiziko, komence kiel eksterordinara profesoro, kaj de la jaro 1908 — jam regula profesoro de la pariza Sorbono. La unuan fojon en la historio de la fama franca altlernejo oni konfidis katedron al virino. Maria Skłodowska difinas la atompezon de radiumo, ŝi esploras la bazajn proprecojn de polonio kaj radiumo, ŝi preparas la unuan internacian modelon de la kvanta signado de la radiado, ŝi iniciatas la biologiajn kaj medicinajn esplorojn de radioaktiveco. Ekestas tiam nova branĉo de medicino — kuriterapio — aplikanta la radiumajn radiojn por kontraŭbatalo de tumoroj. En 1910 la sciencistino eldonas sian klasikan, 1000-paĝan verkon “Traite de Radioactivite”— la unuan eksplikon de la atingoj kaj principoj de la nova scienco. En decembro 1911 — la afero tute senprecedenca en la historio de la scienco — Maria Skłodowska-Curie la <i>duan fojon</i> ricevas Nobelpremion, ĉifoje pri kemio.
Dum la Unua Mondmilito la sciencistino organizas trafikantan radiologian servon — helpo por vunditaj soldatoj — kio permesos al ŝi kolekti spertojn kaj pruvi la signifon de radiologio por kuracado. Post la milito ŝi organizas en Parizo Radiuman Instituton, estanta la monda centro de la esploroj en ĉi tiu sfero. Laŭ ŝia iniciato similaj institutoj fondiĝis en aliaj landoj, kaj ankaŭ — en 1932 — en ŝia gepatra lando, en Varsovio (Radiuma Instituto je la nomo de Maria Skłodowska-Curie). La listo de la distingoj kaj premioj atribuitaj al ŝi atingas jam la nombron 130. Tri uraniaj mineraloj estas nomitaj: kurito, sklodovskito, kaj kupro-sklodovskito. La plej altrangaj superaj lernejoj de la mondo lokigas ŝin sur la listoj de siaj honoraj doktoroj; cent sciencaj societoj proponas al ŝi la membrecon.</p>
			<p>La malkovroj en la kampo de radioaktiveco malfermis novan eraon por fiziko, biologio kaj medicino. Ankoraŭ en 1899 Maria Skłodowska starigis hipotezon pri “la atoma transformiĝado de radiumo” kaj pri la transformiĝado de la radioaktivaj elementoj. Tri jarojn poste W. Ramsay kaj F. Soddy konfirmis ĉi tiun hipotezon eksperimente kaj konstatis, ke preparaĵoj de radiumo estas fonto de alia elemento — heliumo. Iom poste Rutherford kaj Soddy prezentis la ĝeneralan teorion de la radioaktiva malkomponiĝo. Konfirmiĝis ankaŭ alia hipotezo de la genia sciencistino — ke ne sole la kemiaj elementoj kun granda atompezo (kiel ekzemple uranio aŭ radiumo) povas elmontri radiadon — tio devas esti pli ĝenerala eco de la materio. La ĝustecon de ĉi tiu hipotezo montris la malkovro de la radioaktivaj izotopoj de la malpezaj elementoj — tiaj kiel kalio kaj rubidio — kaj baldaŭ poste la malkovro de la artefarita radioaktiveco. La propreco de radioaktivado estas efektive ĝenerala propreco de la materio.</p>
			<p>La laboro de Maria kaj Pierre Curie, kaj poste tiu de Ernest Rutherford, permesis formi la unuan nuklean modelon de atomo, kaj ili ekkomencis la lavangan progreson de la nuklea fiziko alkondukante ĝis la liberigo kaj ekrego de la nuklea energio. En biologio kaj medicino ekestis apartaj branĉoj, ligitaj kun la aplikado de radioaktiveco. La esploroj super la influo de radioaktivado al la viva materio kaj la apliko de la radioaktivaj izotopoj en biologio malfermis novan eraon — de la molekula biologio, kiu provas hodiaŭ solvi la enigmon de la plej kaŝitaj fundamentoj de la vivo.</p>
			<p>Oni povas diri, ke la malkovro kaj esploro de la radioaktiveco de kemiaj elementoj fariĝis la bazo de preskaŭ la tuta nuntempa naturkono. Ĉi tiuj malkovroj ŝanĝis la antaŭajn, falsajn konceptojn pri la konstruo de la materio kaj ĝustendirektis la esplorojn pri ĝia strukturo. Dank’ al ĉi tiuj unuaj malkovroj estas ebla la hodiaŭa evoluo de la nuklea tekniko, kiu ricevas la decidan signifon en la civiliza progreso sur la tero. “<i>La Verkoj de Maria Skłodowska</i> — skribas unu sciencisto — <i>kaŭzis la potencan revolucion en la scio pri mikrokosmo, simile kiel la malkovro de Nikolao Kopernik elvokis renversiĝon en la scienco pri makrokosmo… La revolucia transformiĝo realigita dank'al la laboroj de Maria Skłodowska ( … ) apartenas al tiuj grandaj atingoj, kiuj influis la konceptojn de la tuta naturkono.</i>”</p>
 			<p class="center">⁂</p>
			<p>La 4-an de julio 1934 Maria Skłodowska-Curie mortis pro la sangomalsano “kiu estis sekvo de longedaŭra efikado de la radioaktivaj substancoj, kiujn ŝi malkovris kune kun la edzo.” En la sama jaro ŝia filino, Irena Curie, publikigas kune kun la edzo, Fréderic Joliot, la komunikon pri la malkovro de la artefarita radioaktiveco de elementoj (kiu malkovro ankaŭ estis baldaŭ kronita per Nobelpremio). Komenciĝas la erao de radioaktivaj izotopoj kaj de la nuklea energio — nova erao en la historio de la scienco kaj de la homaro.</p>
				
		<p><b>Maciej Rowiecki</b> (el <i>Heroldo de Esperanto</i>)</p>
	</div>

		<?php 
		} // fin section 1
		if ($section=="2") {
		?>


	<div class="vortlisto row">
		<div class="col s12 m6">
			<p><span class="eo">aparta</span>: malkuna, disigita de.</p>
			<p><span class="eo">atribui</span>: destini; aljuĝi.</p>
			<p><span class="eo">bario</span>: arĝentblanka metalo.</p>
			<p><span class="eo">biologio</span>: scienco pri la fenomenoj de la vivo.</p>
			<p><span class="eo">bismuto</span>: flavblanka metalo.</p>
			<p><span class="eo">civilizi</span>: socie kulturi.</p>
			<p><span class="eo">disertacio</span>: verko traktanta pri scienca aŭ literatura temo.</p>
			<p><span class="eo">doktoro</span>: plej alta universitata diplomo.</p>
			<p><span class="eo">efiki</span>: havi rezulton.</p>
			<p><span class="eo">ekspliki</span>: klarigi kaj komprenigi ion.</p>
			<p><span class="eo">erao</span>: difinita epoko.</p>
			<p><span class="eo">erco</span>: neprilaborita metalo.</p>
			<p><span class="eo">fakultato</span>: fako de universitato.</p>
			<p><span class="eo">fascini</span>: nerezisteble allogi.</p>
			<p><span class="eo">formulo</span>: preciza dirformo.</p>
			<p><span class="eo">heliumo</span>: unu el la kemiajelementoj (He).</p>
			<p><span class="eo">industrio</span>: produktado de riĉaĵoj.</p>
			<p><span class="eo">iniciati</span>: esti la unua, kiu proponas aŭ faras ion novan.</p>
			<p><span class="eo">instituto</span>: nomo de scienca aŭ artista altlernejo.</p>
			<p><span class="eo">intuicio</span>: kvazaŭinstinkta kono.</p>
			<p><span class="eo">ironio</span>: moka dirmaniero.</p>
			<p><span class="eo">izotopo</span>: atomo de elemento,kies atompezo diferencas.</p>
			<p><span class="eo">jono</span>: atomo, kiu gajnis aŭ perdis elektronojn.</p>
			<p><span class="eo">jonizi</span>: produkti jonojn.</p>
			<p><span class="eo">kalio</span>: unu el la kemiaj elementoj (K).</p>
			<p><span class="eo">katedro</span>: profesora seĝo.</p>
			<p><span class="eo">kliŝo</span>: fotografia negativo.</p>
			<p><span class="eo">komponi</span>: harmonie aranĝi; kunigi la kemiajn elementojn de io.</p>
			<p><span class="eo">kondiĉo</span>: cirkonstanco de kiu dependas efektiviĝo.</p>
			<p><span class="eo">korto</span>: spaco ĉirkaŭita de konstruoj aŭ muroj.</p>
			<p><span class="eo">kupro</span>: brunruĝa peza metalo (Cu).</p>
			<p><span class="eo">kurento</span>: fluo de elektro.</p>
			<p><span class="eo">lavango</span>: falanta neĝamasego.</p>
		</div>
		<div class="col s12 m6">			
			<p><span class="eo">licencio</span>: universitata rango.</p>
			<p><span class="eo">listo</span>: serio de nomoj.</p>
			<p><span class="eo">londono</span>: la ĉefurbo de britujo.</p>
			<p><span class="eo">makrokosmo</span>: la tuta universo.</p>
			<p><span class="eo">mansardo</span>: subtegmenta ĉambro.</p>
			<p><span class="eo">materio</span>: perceptebla substanco.</p>
			<p><span class="eo">medalo</span>: metala honoriga disko, stampita ambaŭflanke.</p>
			<p><span class="eo">medicino</span>: scienco pri sano kaj malsano.</p>
			<p><span class="eo">mikrokosmo</span>: malgranda universo; modelo de la universo.</p>
			<p><span class="eo">modelo</span>: malgranda kopiaĵo de io.</p>
			<p><span class="eo">molekulo</span>: plej malgranda ero de kemia korpo.</p>
			<p><span class="eo">nukleo</span>: atomkerno.</p>
			<p><span class="eo">omaĝi</span>: fari honoron al iu.</p>
			<p><span class="eo">Parizo</span>: la ĉefurbo de Francujo.</p>
			<p><span class="eo">perspektivo</span>: aspekto de io malproksima.</p>
			<p><span class="eo">pola</span>: rilata al Pollando.</p>
			<p><span class="eo">precedenco</span>: pasintaĵo, kiu pravigas nunan agadon.</p>
			<p><span class="eo">profesoro</span>: fakestro en universitato.</p>
			<p><span class="eo">radikala</span>: ĝisfunda, esenca.</p>
			<p><span class="eo">radiologio</span>: scienco pri radiokrea energio.</p>
			<p><span class="eo">rango</span>: grado de graveco de iu.</p>
			<p><span class="eo">soldato</span>: militisto.</p>
			<p><span class="eo">Sorbono</span>: universitato en Parizo.</p>
			<p><span class="eo">spontana</span>: propravola; ekestanta sen ekstera influo.</p>
			<p><span class="eo">strukturo</span>: kunaranĝo de diversaj partoj de tutaĵo.</p>
			<p><span class="eo">substanco</span>: ĉiu speco de materio.</p>
			<p><span class="eo">terapio</span>: arto kuraci.</p>
			<p><span class="eo">titolo</span>: nomo montranta rangon.</p>
			<p><span class="eo">torio</span>: unu el la kemiaj elementoj (Th).</p>
			<p><span class="eo">trafiko</span>: ĉirkaŭirado sur vojoj.</p>
			<p><span class="eo">tragika</span>: terure malfeliĉa.</p>
			<p><span class="eo">tumoro</span>: malsaneca ĉelaro kreskanta en organismo.</p>
			<p><span class="eo">Varsovio</span>: la ĉefurbo de Pollando.</p>
		</div>
	</div>

<?php 
		} // fin section 2
		if ($section=="3") {
			getEkzercon(215,$persono_id,"eo");
				
		} 
		if ($section=="4") {
			getEkzercon(216,$persono_id,"eo");
			getEkzercon(217,$persono_id,"eo");
			getEkzercon(218,$persono_id,"eo");
			getEkzercon(219,$persono_id,"eo");
		} 
		if ($section=="5") {
			getEkzercon(220,$persono_id,"eo");
		} // envoi de la leçon
		if ($section=="6") {
			recapitulatif_lecon_avant_envoi('PP',$leciono,$persono_id);
		} // fin section 6
		?>
		</section>
		
		<section id="leciono-fino">
			<div id="marko" class="right-align">
				<?php getBoutonFinSection('PP',$leciono,$section,$persono_id); ?>
				<a id="farita" class="btn-floating btn-large light-blue darken-1 hide"><i class="material-icons">done_all</i></a>
			</div>
			<div class="ligoj">
				<?php getLecioneroAntauxa('PP',$leciono,$section); ?>
				<?php getLecioneroVenonta('PP',$leciono,$section); ?>
			</div>
		</section>
		
	</article>
	
	<?php include "pppflanko.inc.php"; ?>

</div>

<?php include "ppppiedo.inc.php"; ?>			