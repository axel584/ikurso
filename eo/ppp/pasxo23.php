<?php 
$titolo="Paŝo 23 (dudektria)";
$leciono = 23;
$section=isset($_GET["section"])?htmlspecialchars($_GET["section"]):"1";
include "pppkapo.inc.php";
?>
<div class="row">
	<article class="col s12 m10 l7 offset-m1 offset-l1">
		
		<section id="leciono-enhavo">
		<?php 
		getTitoloLecionero('PP',$leciono,$section);
		?>
		<?php
		if ($section=="1") {
		?>

		<div class="rakonto">
			<h3>SALOMONO KAJ LA OAZA NIMFO</h3>
			<p>Iun tagon, dum kontrolvojaĝo en la oazoj de la malalta Saŭra, mi min trovis en palmareto duone subsabligita, nomata “Ouled-Raffa”, kie vegetas maldensa popolo. Deveninte de la arabaj venkakirintoj kaj sudanaj sklavinoj forrabitaj el la bordoj de la Nigero, la negroida loĝantaro ennestiĝas en dometoj el premita tero; ĉi tiuj kabanoj staras apud putoj, el kiuj akvon iomete magnezian ĉerpas nefrivolaj dromedaroj. Ĉirkaŭe la okrokolora dezerto envolvas la verdantan insuleton, kiel smeraldon en ĝia juvelujo.</p>
			<p>Post sukoplena festeno konsistanta el kaprido turnrostita super lignardaĵoj, stufita grio terure flampikanta pro paprika saŭco kaj daktiloj arte surŝutitaj de blonda sablo, okazis la tradicia aŭskultado al kelkaj geplendantoj. La aferoj al mi prezentataj estis zorge elektitaj de la vilaĝestro, honesta sklavkomercisto, kiu deziris sin vidigi, kiel la Salomonon de la dezerto.
			Post kiam banale lamentis pluraj kampistoj, alvenis jam nejuna virino, sen ĉarmo, sen belo, delonge fuŝita pro ĉiuj laboroj kutime rezervitaj al la aminda sekso. Ŝi sidiĝis fronte al mi, interplektante siajn mallongajn krurojn sub blua robo. Por transdoni niajn neforgesindajn decidojn al la posteularo, la registristo pretigis sian plumon, antaŭtaksante siajn honorariojn.
			La oaza nimfo akceptis modestan teniĝon, klarigis sian voĉon kaj jene rakontis:</p>
			<p>“Mi estas Jamina bent Mabruk, de dek jaroj edzino de Mohamed ben Kadur. Antaŭ kvin jaroj mia edzo foriĝis kaj neniam sciigis tion, kio al li okazis. La famo disvastiĝas, ke li soldatiĝis en la itala meharistaro. Nun tute sola mi restas, kaj soleco danĝere insidas kontraŭ virta virino. Ankoraŭ juna mi estas, ŝi aldonis ruĝiĝante kaj mallevante siajn bovajn okulojn; mi posedas etan bienon: domon, kvaronakron da estonta hordeo, unu gravedan kaprinon kaj naŭ ekflorantajn palmojn. Mi volas vivi kiel sinjorino, kaj ne kiel forlasita ŝuaĉo. Mia reputacio…”</p>
			<p>“Sufiĉe,” ekkriis la vilaĝestro brue ruktante. Sin turnante al mi li daŭrigis: “Jes, Via Majora Moŝto, tiu porkida Mohamed foriris kaj iĝis servisto de alilanda soldataro. Kial tiu judo — li lerte teren kraĉis kun fiera malestimo — kial tiu fripono ne soldatiĝis en la franca militistaro, he? Tiu malfidelulo meritas, ke mi fortranĉu lian dekstran orelon… La du orelojn,” li eksplodis, post pripensa momento. “Estu malbenitaj la gepatroj de tiu skabia azeno, tiu naŭza kanajlo, tiu hundaĉo, tiu…”</p>
			<p>Li perdis la spiron kaj flamiĝante pro indigno ĉirkaŭrigardis la tremantan ĉeestantaron kun fulmoplenaj okuloj. Mi verdiktis: “Tia trolonga forrestado efektive similas al finofara rezigno de ĉiuj rajtoj de mastreco. Do mi proponas liberigi la virinon el la ligiloj de la edzeco.”</p>
			<p>“Mi aŭdas kaj obeas,” noble diris la tribestro. “La geedziĝo estas rompita, kaj la eksedzino konservos la akiritan bienon. Skribu, registristo.”</p>
			<p>Ĉiu aprobis kaj taktoplene gratulis la orbuŝan Salomonon. Tute rejuniĝinte la elĉenigita koketulino forkuris kiel gazelo, akompanate per la avidaj rigardoj de du-tri mezaĝaj kandidatoj al la ĵus neokupita loko.</p>
			<p>Dum tri monatoj mi restadis en Ksabi, kie la kvazaŭa rivero Saŭra malaperas en la sablojn. Mi instalis mian tendaron apud puto kun sensala akvo, kaj prilaboris la vojon al Reggan.</p>
			<p>Iun vesperon, en la “mire bela horo”, kiam la sablodunoj malvetoniĝas kaj ridetas al la subiranta suno, tiam aperis majesta mehari per digna malrapideco alvenante de la sudo. Estis belega besto preskaŭ tute blanka, rajdata de altstatura kaj fiermiena viro, kiu ceremonie salutis min. Mi invitis lin momente ripozi, laŭ la gastigleĝoj de la dezerto. Mi rimarkis la fremdan ekipaĵon, kaj konkludis, ke de tre malproksime venas la vojaĝanto. Sorbinte teon parfumitan per freŝa mento, li klarigis sian voĉon kaj jene rakontis:</p>
			<p>“Mi originas de apuda lando, kaj forestinte dum pluraj jaroj mi revenas al mia vilaĝo. Pro enuo kaj nomada altireco, iun tagon mi ĝisiris al Fezano kaj soldatiĝis en la itala meharistaro. Post kvinjara servado mi rehejmeniras, ricevinte tiun belan rajdobeston kiun vi tie vidas, kaj gajninte sufiĉe da mono por aĉeti nombrajn daktilarbojn. Dank’ al Dio — poreterne laŭdata Li estu — de nun mi kviete vivos kun mia familio.”</p>
			<p>Subite mi memoris la scenon de la liberigita amatino. Sed mi silentis, ĉar maldece estas paroli pri virino al mahometano, kaj enmiksiĝi en la geedzajn aferojn mi neniel ŝatas. Trinkinte la tri ritajn tasojn da teo la vagemulo surmehariĝis.</p>
			<p>“Iru pace,” mi adiaŭis lin.</p>
			<p>“Sur vin la savo,” li respondis.</p>
			<p>Kaj li malaperis, kvazaŭ sorbata de la viola noktiĝo.</p>
			<p>Kio okazos, kiam la revenanto hejmen atingis? Ĉu li senkapigos sian kunvivintinon, kiel en tragedio de Shakespeare? Ĉu fluos la sango de la perfida nimfo sur la varman sablon de la paca oazeto? Ne, sendube li ĝojos, kiam li ekscios, ke malembarasite de sia malnova edzino, li povos per la mono honeste enspezita el la itala militkaso aĉeti dekkvinjaran belulineton, kiu al li donos iom da plezuro kaj multe da zorgoj.</p>
			<p>Sed nur Allah estas granda!</p>

			<p><b>Jean Ribillard</b> (el <i>Esperanto</i>)</p>
		</div>

		<?php 
		} // fin section 1
		if ($section=="2") {
		?>

	<div class="vortlisto row">
		<div class="col s12 m6">
			<p><span class="eo">akro</span>: unuo de termezuro.</p>
			<p><span class="eo">arabo</span>: nordafrikulo.</p>
			<p><span class="eo">ardi</span>: esti varmega.</p>
			<p><span class="eo">azeno</span>: kvarpieda longorela ŝarĝbesto.</p>
			<p><span class="eo">bieno</span>: terposedaĵo.</p>
			<p><span class="eo">ceremonio</span>: formala ĝentileco.</p>
			<p><span class="eo">ĉarma</span>: delikate plaĉa kaj loga.</p>
			<p><span class="eo">daktilo</span>: speco de frukto.</p>
			<p><span class="eo">digno</span>: memrespekto.</p>
			<p><span class="eo">dromedaro</span>: unuĝiba besto, kiun oni rajdas en dezerto.</p>
			<p><span class="eo">duno</span>: sabla monteto.</p>
			<p><span class="eo">ekipi</span>: provizi iun per necesaj iloj.</p>
			<p><span class="eo">festeno</span>: luksa kaj abunda manĝo.</p>
			<p><span class="eo">fripono</span>: ruza malhonestulo.</p>
			<p><span class="eo">frivola</span>: malserioza.</p>
			<p><span class="eo">gazelo</span>: svelta rapidkura besto.</p>
			<p><span class="eo">graveda</span>: portanta naskotan idon.</p>
			<p><span class="eo">grio</span>: senŝeligitaj grajnogrenoj.</p>
			<p><span class="eo">hordeo</span>: grenspeco.</p>
			<p><span class="eo">insidi</span>: prepari por trompi iun.</p>
			<p><span class="eo">instali</span>: starigi kaj funkciigi ion.</p>
			<p><span class="eo">itala</span>: rilata al Italujo.</p>
			<p><span class="eo">judo</span>: viro de la hebrea gento.</p>
			<p><span class="eo">kanajlo</span>: malnobla homo.</p>
			<p><span class="eo">koketa</span>: ornamama kaj flirtema.</p>
			<p><span class="eo">kraĉi</span>: elĵeti salivon el la buŝo.</p>
			<p><span class="eo">magnezio</span>: kemia elemento (Mg)</p>
			<p><span class="eo">mahometano</span>: religia sekvanto de Mahometo.</p>
			<p><span class="eo">majoro</span>: oficira armea rango.</p>
			<p><span class="eo">malvo</span>: rozviola floro.</p>
			<p><span class="eo">meharisto</span>: araba soldato rajdanta sur dromedaro nomata mehari.</p>
		</div>
		<div class="col s12 m6">			
			<p><span class="eo">mento</span>: aroma vegetaĵo.</p>
			<p><span class="eo">negro</span>: nigrulo.</p>
			<p><span class="eo">nimfo</span>: virina diaĵo de akvo, arbaro kaj monto.</p>
			<p><span class="eo">nomado</span>: migrulo.</p>
			<p><span class="eo">oazo</span>: fekunda insulo en la dezerto.</p>
			<p><span class="eo">okro</span>: speco de mineralo uzata kiel farbo.</p>
			<p><span class="eo">origino</span>: devenloko.</p>
			<p><span class="eo">palmo</span>: varmlanda arbo.</p>
			<p><span class="eo">papriko</span>: ruĝa pipro.</p>
			<p><span class="eo">rajdi</span>: sidi sur dorso de besto.</p>
			<p><span class="eo">reputacio</span>: publika opinio pri iu.</p>
			<p><span class="eo">rezervi</span>: konservi por iu destino.</p>
			<p><span class="eo">rivero</span>: granda akvofluo.</p>
			<p><span class="eo">rukti</span>: brue eligi stomakgasojn tra la buŝo.</p>
			<p><span class="eo">salomono</span>: biblia reĝo konata kiel lerta juĝisto.</p>
			<p><span class="eo">saŭco</span>: spica manĝfluaĵo.</p>
			<p><span class="eo">skabio</span>: infekta haŭtmalsano.</p>
			<p><span class="eo">sorbi</span>: enspirante altiri fluaĵon iom post iom en sian buŝon.</p>
			<p><span class="eo">stufi</span>: longe kuiri viandon en fermita kaserolo.</p>
			<p><span class="eo">sudana</span>: rilata al sudano.</p>
			<p><span class="eo">suko</span>: nutra fluaĵo.</p>
			<p><span class="eo">ŝuo</span>: piedvesto.</p>
			<p><span class="eo">takto</span>: kapablo ĉiam agi kun ĝentileco kaj delikateco.</p>
			<p><span class="eo">teo</span>: trinkaĵo farita el sekigitaj folioj.</p>
			<p><span class="eo">tono</span>: nuanco de sono aŭ koloro.</p>
			<p><span class="eo">tribo</span>: grupo de homoj samdevenaj.</p>
			<p><span class="eo">vegeti</span>: vivi inerte.</p>
			<p><span class="eo">venki</span>: superi malamikon. </p>
			<p><span class="eo">virto</span>: konstanta emo fari bonon.</p>
			<p><span class="eo">verdikto</span>: decido de juĝanto.</p>		
		</div>
	</div>

<?php 
		} // fin section 2
		if ($section=="3") {
			getEkzercon(234,$persono_id,"eo");
				
		} 
		if ($section=="4") {
			getEkzercon(235,$persono_id,"eo");
			getEkzercon(236,$persono_id,"eo");
			getEkzercon(237,$persono_id,"eo");
		} 
		if ($section=="5") {
			getEkzercon(238,$persono_id,"eo");
			getEkzercon(239,$persono_id,"eo");
		} // envoi de la leçon
		if ($section=="6") {
			recapitulatif_lecon_avant_envoi('PP',$leciono,$persono_id);
		} // fin section 6
		?>
		</section>
		
		<section id="leciono-fino">
			<div id="marko" class="right-align">
				<?php getBoutonFinSection('PP',$leciono,$section,$persono_id); ?>
				<a id="farita" class="btn-floating btn-large light-blue darken-1 hide"><i class="material-icons">done_all</i></a>
			</div>
			<div class="ligoj">
				<?php getLecioneroAntauxa('PP',$leciono,$section); ?>
				<?php getLecioneroVenonta('PP',$leciono,$section); ?>
			</div>
		</section>
		
	</article>
	
	<?php include "pppflanko.inc.php"; ?>

</div>

<?php include "ppppiedo.inc.php"; ?>			