<?php 
$titolo="Paŝo 27 (dudeksepa)";
$leciono = 27;
$section=isset($_GET["section"])?htmlspecialchars($_GET["section"]):"1";
include "pppkapo.inc.php";
?>
<div class="row">
	<article class="col s12 m10 l7 offset-m1 offset-l1">
		
		<section id="leciono-enhavo">
		<?php 
		getTitoloLecionero('PP',$leciono,$section);
		?>
		<?php
		if ($section=="1") {
		?>

		<div class="rakonto">
			<h3>ROBERT BURNS KIEL MONDPOETO</h3>
			
			<p>Ĉiujare pli ol 100&nbsp;000&nbsp;vizitantoj venas al la Burns-Muzeo en Alloway, apud Ayr en sudokcidenta Skotlando, apud la malgranda farmdomo, kie Robert Burns naskiĝis dum la ŝtorma nokto de la 25-a de januaro, 1759. Ĉiujare novaj tradukoj de la poemoj de Burns aperas en multaj lingvoj. Mi ĵus ricevis belan volumon de polaj versversioj de D-ro Stanisław Kryński kaj aliaj. En Moskvo mi ricevis kun plezuro de Samuel Jakovleviĉ Marŝak ekzempleron de liaj bonegaj rusaj tradukoj; li informis min, ke nur malfacile li akiris ekzmpleron por mi, kvankam oni presigis 200&nbsp;000&nbsp;ekzemplerojn de ĉiu eldono; tiel entuziasme la rusoj aĉetas kaj legas Burns. Ĉinaj, hindustanaj, afrikansaj, hungaraj, eĉ anglaj tradukoj estas daŭre entreprenitaj; kio estas tiom pli surpriza, ĉar la plej bonaj el la poemoj estas verkitaj en la skota lingvo, kiun jam dum generacioj la eduka sistemo malmulte kultivis, kaj kiu nun malfortiĝas kaj estas diluata per alsimiliĝo al la angla aŭ usona por sia ĉiutaga uzado inter la nuntempaj loĝantoj de Skotlando, eĉ en kamparaj paroĥoj, kie ĝi plej vigle vivadas.</p>
			<p>Evidente la enhavo pli ol la lingvo aŭ la stilo rekomendis la poezion de Burns al milionoj en multaj landoj dum preskaŭ du jarcentoj post lia unua eldono en 1786. Post malpli ol unu jaro jam aperis usona eldono; la presisto konstatis, ke li trovos pretan merkaton por la malkaŝaj radikalaj demokratiaj diraĵoj de la skota poeto. La unua poemo mem, <i>La Du Hundoj</i>, en la malnova tradicio de la bestfablo, konsistas el konversacio inter la Newfoundland-dorlothundo (Caesar) de terposedanto, kaj la ŝafhundo de plugisto (Luath), pri socio kaj politiko. Burns vivis dum ekonomia revolucio, kiam la agentoj de la terposedantoj ofte senkompate forpelis familiojn de la bienoj por faciligi agrikulturajn plibonigojn. La ŝafhundo de la plugisto komentas:</p>
 
			<p>&nbsp;&nbsp;&nbsp;<i>Tre multaj homoj plej honestaj,<br>
			&nbsp;&nbsp;&nbsp;Virtemaj, decaj kaj modestaj,<br>
			&nbsp;&nbsp;&nbsp;Estas krudmane forpelitaj<br>
			&nbsp;&nbsp;&nbsp;De orgojluloj mon-avidaj…</i></p>
 
			<p>Samtempe Burns ĉiam rigardis la individuan homon, kaj ne kondamnis individuojn simple pro ilia klasa aparteno. La sama hundo poste komentas pri la terposedantoj:</p>
 
			<p>&nbsp;&nbsp;&nbsp;<i>El tiu brava trup’ fervora<br>
				&nbsp;&nbsp;&nbsp;Neniu estas malickora.</i></p>
 
			<p>Burns havis potencan intelekton, kaj kapablis partopreni la intelektajn diskutojn de la edinburga socio, en epoko kiam la Edinburga Universitato troviĝis inter la du-tri kulturaj centroj de la mondo. Sed lia koro, la fonto de emocio, emis venki lian kapon, kaj li mem skribis: “La koro, la mentoro de bono kaj malbon’.”</p>
			<p>Ĝuste pro la impulsoj de sia koro Burns enretiĝis en amaferojn, kiuj inspiris multajn el liaj plej belaj kantoj, kaj kondukis al okazaj malagrablaĵoj kun la eklezia aŭtoritato. Jean Armour, la bonkora edzino de la Poeto, traktis trankvilanime la deviojn de sia pasia edzo, simple komentante, “Nia Roĉjo estus devinta havi du edzinojn,” eĉ kiam li alportis en la hejmon, por ke ŝi lin vartu, la bastardan infanon, kiun naskis al li servistino en la loka trinkejo en Dumfries. Malamante hipokritecon, Burns verkis satirojn kiel <i>La Preĝo de Pia Vilĉjo</i> pri hipokritaj personecoj en la eklezia ortodoksio.</p>
			<p>Kiel kritikanto de politikaj moroj, Burns ne timis paroli kontraŭ la senkoraj intrigoj de la kortegoj kaj aristokrataro luktantaj por privilegioj. Li demandis:</p>
 
			<p>&nbsp;&nbsp;&nbsp;<i>Kial pli bonstatas unu,<br>
				&nbsp;&nbsp;&nbsp;Se l’ homoj fratas?</i></p>
 
			<p>Kaj li advokatis la fundamentan valoron de la ordinaraj homoj:</p>
 
			<p>&nbsp;&nbsp;&nbsp;La rang’  - la homon stampas nur,<br>
			&nbsp;&nbsp;&nbsp;Sed estas hom’ la oro!*</p>
 
			<p>Burns aprobis la batalon de la amerikaj koloniistoj por sendependeco dum la 1770-aj jaroj, kaj ankaŭ la Francan Revolucion dum ĝia plej frua fazo de aspiro al Libereco, Egaleco kaj Frateco, ĉar li antaŭvidis epokon kiam “homo sur la tuta mond’ por homo estos frato”*. Sed la teroran kaj tiranan evoluon de la Revolucio li kontraŭis.</p>
			<p>La arda koro de Burns estis plenplena de simpatio ankaŭ por la bestoj, kiel ekzemple montras lia poemo al la muso, kies neston li renversis per la plugilo, aŭ la novjara saluto al lia maljuna ĉevalino Manjo. Li verkis senteme pri la fundamenta aferoj de la familio, kiel ekzemple en <i>La Sabatvespero de la Kamparano</i>.</p>
 
			<p>&nbsp;&nbsp;&nbsp;<i>Kreo al beboj kaj edzino<br>
			&nbsp;&nbsp;&nbsp;&nbsp;&nbsp;&nbsp;De ĝoj’ endoma<br>
			&nbsp;&nbsp;&nbsp;Estas la celo kaj kulmino<br>
			&nbsp;&nbsp;&nbsp;&nbsp;&nbsp;&nbsp;De l’ vivo homa.</i></p>
 
			<p>Li estis krome poeto de amikeco kaj sociemo, kaj opiniis, ke la mondo estas kreita fundamente por la vivo homa:</p>
 
			<p>&nbsp;&nbsp;&nbsp;<i>Ĉar tekstis jene testamento,<br>
			&nbsp;&nbsp;&nbsp;Kiam ekestis homa gento:<br>
			&nbsp;&nbsp;&nbsp;Honesta hom’ kun arda sento<br>
			&nbsp;&nbsp;&nbsp;Por samsortano<br>
			&nbsp;&nbsp;&nbsp;Estas la sofa plenumanto<br>
			&nbsp;&nbsp;&nbsp;De l’ naturplano.</i></p>
 
			<p>Kun tia sento ĉiujare, ĉirkaŭ la 25-a de januaro, kunsidoj sur kvin kontinentoj festas la Senmortan Memoron pri Robert Burns.</p>

			<p><b>Douglas Young</b>, el la skota: <b>William Auld</b> (el <i>Esperanto en Skotlando</i>)</p>
		</div>
		
		<p>* Traduko de Reto Rossetti</p>


		<?php 
		} // fin section 1
		if ($section=="2") {
		?>

	<div class="vortlisto row">
		<div class="col s12 m6">
			<p><span class="eo">afrikansa</span>: rilata al nederlanddevena lingvo parolata en Sudafriko.</p>
			<p><span class="eo">agento</span>: komisiito.</p>
			<p><span class="eo">agrikulturo</span>: terkulturado.</p>
			<p><span class="eo">amerika</span>: rilata al la termaso okcidente de Atlantiko.</p>
			<p><span class="eo">aristokrato</span>: nobelo.</p>
			<p><span class="eo">bastardo</span>: eksteredzeca infano.</p>
			<p><span class="eo">demokratio</span>: demokrataro.</p>
			<p><span class="eo">devii</span>: devojiĝi.</p>
			<p><span class="eo">dilui</span>: maldensigi likvaĵon.</p>
			<p><span class="eo">Edinburgo</span>: la ĉefurbo de Skotlando.</p>
			<p><span class="eo">eklezio</span>: tuto de la anoj de iu kristana religio.</p>
			<p><span class="eo">fablo</span>: versrakonto, en kiu bestoj aŭ objektoj rolas kiel homoj.</p>
			<p><span class="eo">farmi</span>: lui bienon por ĝin kulturi.</p>
			<p><span class="eo">generacio</span>: tuto de la samaĝaj homoj samtempe vivantaj.</p>
			<p><span class="eo">hindustana</span>: rilata al lingvo parolata en Hindujo.</p>
		</div>
		<div class="col s12 m6">			
			<p><span class="eo">honesta</span>: konforma al honoro, virto kaj justeco.</p>
			<p><span class="eo">hungara</span>: rilata al Hungarujo.</p>
			<p><span class="eo">intrigi</span>: ruze kombini por atingi ion.</p>
			<p><span class="eo">kontinento</span>: granda terdividaĵo.</p>
			<p><span class="eo">kultivi</span>: kulturi la teron.</p>
			<p><span class="eo">malica</span>: konscie malbonfarema.</p>
			<p><span class="eo">mentoro</span>: saĝa gvidanto.</p>
			<p><span class="eo">merkato</span>: vendosfero.</p>
			<p><span class="eo">orgojla</span>: fierega.</p>
			<p><span class="eo">ortodoksa</span>: konforma al tradicia doktrino.</p>
			<p><span class="eo">paroĥo</span>: eklezia distrikteto.</p>
			<p><span class="eo">satiro</span>: verko, kiu kritike primokas ion aŭ iun.</p>
			<p><span class="eo">ŝafo</span>: lanprodukta besto.</p>
			<p><span class="eo">teksto</span>: enhavkonsisto de libro.</p>
			<p><span class="eo">tirano</span>: senindulga kaj severa reganto.</p>
			<p><span class="eo">versio</span>: tradukvarianto.</p>
			<p><span class="eo">volumo</span>: unuopa libro.</p>
		</div>
	</div>

<?php 
		} // fin section 2
		if ($section=="3") {
			getEkzercon(261,$persono_id,"eo");
				
		} 
		if ($section=="4") {
			getEkzercon(262,$persono_id,"eo");
			getEkzercon(263,$persono_id,"eo");
			getEkzercon(264,$persono_id,"eo");
			getEkzercon(265,$persono_id,"eo");
		} 
		if ($section=="5") {
			getEkzercon(266,$persono_id,"eo");
			getEkzercon(267,$persono_id,"eo");
		} // envoi de la leçon
		if ($section=="6") {
			recapitulatif_lecon_avant_envoi('PP',$leciono,$persono_id);
		} // fin section 6
		?>
		</section>
		
		<section id="leciono-fino">
			<div id="marko" class="right-align">
				<?php getBoutonFinSection('PP',$leciono,$section,$persono_id); ?>
				<a id="farita" class="btn-floating btn-large light-blue darken-1 hide"><i class="material-icons">done_all</i></a>
			</div>
			<div class="ligoj">
				<?php getLecioneroAntauxa('PP',$leciono,$section); ?>
				<?php getLecioneroVenonta('PP',$leciono,$section); ?>
			</div>
		</section>
		
	</article>
	
	<?php include "pppflanko.inc.php"; ?>

</div>

<?php include "ppppiedo.inc.php"; ?>			