<?php 
$titolo="Paŝo 28 (dudekoka)";
$leciono = 28;
$section=isset($_GET["section"])?htmlspecialchars($_GET["section"]):"1";
include "pppkapo.inc.php";
?>
<div class="row">
	<article class="col s12 m10 l7 offset-m1 offset-l1">
		
		<section id="leciono-enhavo">
		<?php 
		getTitoloLecionero('PP',$leciono,$section);
		?>
		<?php
		if ($section=="1") {
		?>

		<div class="rakonto">
			<h3>LA AMO DE OTELO KAJ DESDEMONA</h3>
			
			<p><i>Sen la scio de la patro, Desdemona edziniĝis al la nigrulo Otelo. Eksciante pri tio, la patro, Brabancio, akuzas Otelon antaŭ la Doĝo. Jago estas la kornedo de Otelo.</i></p>
			
			<p>DOĜO:<br>
			Venigu Desdemonan.</p>
				
			<p>OTELO:<br>
			Kornedo, gvidu: vi la lokon scias.<br>
			<i>Foriras JAGO kaj servistoj</i><br>
			Kaj dume, kiel pure mi konfesas<br>
			al Dio la malvirtojn de la sango,<br>
			do tiel vere al oreloj viaj<br>
			prezentos mi solene, kiel mi<br>
			prosperis ame ĉe la sinjorino,<br>
			kaj ŝi ĉe mi.<br></p>
			
			<p>DOĜO:<br>
			Rakontu ĝin, Otelo.</p>
			
			<p>OTELO:<br>
			Min amis ŝia patro, invitadis,<br>
			demandis min pri mia historio<br>
			laŭjare: la bataloj, la sieĝoj<br>
			kaj sortoŝanĝoj, kiujn mi trapasis.<br>
			Mi ĝin raportis, jam de l’ infanaĝo<br>
			ĝis la momento, kiam li ĝin petis.<br>
			Jen temis pri fatalaj akcidentoj,<br>
			pri aventuroj sur la ter’ kaj maro,<br>
			saviĝo el la tuj-mortiga breĉo;<br>
			kiel min kaptis krudaj malamikoj<br>
			kaj vendis en sklavecon; kiel oni<br>
			absolvis min, kaj jen mi pluvojaĝis:<br>
			tra kavernegoj kaj dezertaj vastoj,<br>
			abismoj, krudaj rokoj kaj montegoj<br>
			tuŝantaj la ĉielon — jen pri kio<br>
			li petis min rakonti. Kaj ankoraŭ<br>
			pri l’ kanibaloj, la antropofagoj<br>
			manĝantaj unu alian, kaj la homoj<br>
			kun kapo sub la ŝultroj. Tion aŭdi<br>
			tre emis Desdemona, sed konstante<br>
			la taskoj de la domo ŝin fortiris.<br>
			Rapide plenuminte ilin, tuj<br>
			ŝi jam revenis kaj avid-orele<br>
			ŝi sorbis mian temon. Mi rimarkis,<br>
			kaj baldaŭ mi en horo aŭspicia<br>
			parolis tiel trafe, ke ĝi tiris<br>
			de ŝi fervoran peton, ke mi volu<br>
			rakonti mian tutan pilgrimadon,<br>
			kiun fragmente ŝi ja iom aŭdis,<br>
			sed ne en plena sekvo. Mi konsentis;<br>
			kaj ofte ŝiajn larmojn mi ellogis,<br>
			se mi parolis pri dolora bato<br>
			trafinta min junaĝe. Je la fino<br>
			ŝi pagis min per mondo da suspiroj.<br>
			Ŝi diris, kiel stranga tio estis,<br>
			tre stranga; kaj kortuŝa, plej kortuŝa.<br>
			Ŝi eĉ bedaŭris, ke ŝi tion aŭdis,<br>
			kaj tamen revis: ho, se nur ŝi<br>
			mem estus povinta iĝi tia viro!<br>
			Ŝi dankis min, kaj diris, se mi havas<br>
			amikon, kiu amas ŝin, mi nur<br>
			instruu lin rakonti mian temon,<br>
			kaj tio svatus ŝin. Ĉe tiu varmo<br>
			mi ekparolis. Vere, ŝi min amis<br>
			pro la danĝeroj, kiujn mi travivis:<br>
			mi amis ŝin, ĉar ŝi kompatis ilin.<br>
			Nur tia estis mia sorĉinfluo.<br>
			La sinjorino venas: ŝi atestu.</p>
			
			<p><i>Venas DESDEMONA, JAGO kaj servistoj</i></p>

			<p>DOĜO:<br>
			Tia rakonto, vere, gajnus eĉ<br>
			mian filinon! Bona Brabancio,<br>
			akceptu ĉi fariĝon eksterordan.<br>
			Prefere ja rompitan glavon uzi,<br>
			ol siajn nudajn manojn.</p>

			<p>BRABANCIO:<br>
			Mi petegas,<br>
			aŭskultu ankaŭ ŝin. Se ŝi konfesos,<br>
			ke ŝi la amindumon partoprenis,<br>
			pereu mi, se mia miskulpigo<br>
			trafus la viron! — Venu, bona mia.<br>
			En jena nobla societo, kie<br>
			plej ŝuldas vi obeon?</p>

			<p>DESDEMONA:<br>
			Nobla patro,<br>
			ĉi tie mia devo disduiĝas.<br>
			Al vi mi estas ŝulda pro la vivo<br>
			kaj edukado: vivo kaj eduko<br>
			instruas min respekti vin; vi estas<br>
			mastro de mia devo — mi, ĝis nun,<br>
			estas filino via. Sed jen mia edzo;<br>
			kaj tian devon, kian manifestis<br>
			mia patrino, preferinte vin<br>
			al sia patro — tion, mi pretendas,<br>
			mi rajtu montri nun al mia edzo,<br>
			la Maŭro.</p>

			<p>BRABANCIO:<br>
			Dio gardu vin! Mi finis.<br>
			Mi petas, moŝto, al la ŝtataferoj!<br>
			Preferus mi adopti, ol generi<br>
			infanon! Venu, Maŭro…</p>

			<p>OTELO <i>alpaŝas</i><br>
			Mi donas al vi nun, el tuta koro<br>
			(ĉar vi jam havas ĝin), kion alie<br>
			per tuta koro kontraŭ vi mi gardus.<br>
			Pro vi, Trezoro, mi profunde ĝojas,<br>
			ke mi infanon plian ne posedas,<br>
			ĉar via fuĝo farus min tirana<br>
			por ĝin kateni. Mi jam finis, moŝto.</p>

			<p>DOĜO:<br>
			Permesu ke, per saĝo de sentencoj,<br>
			mi helpu, ke vi prenu en favoron<br>
			ĉi tiujn geamantojn…<br>
			Se jam ne eblas la aferon ŝanĝi,<br>
			necesas sin konforme rearanĝi.<br>
			Kiu lamentas pasintaĵon spite,<br>
			altiras nur mizeron senprofite.<br>
			Kontraŭ la nepra bato de l‘ Fortuno,<br>
			la pacienc’ nin armas per imuno.<br>
			Kiu la perdon ridas, ĝin elstrekas:<br>
			kiu ĝin ploras, daŭre ĝin revekas.</p>

			<p>BRABANCIO:<br>
			Do sekve, se la turkoj Cipron prenos,<br>
			ni ĝin ne perdos, se ni ridmienos!<br>
			Tre bele la sentenco ja sonoras<br>
			por tiu, kies koron ĝi ne boras.<br>
			Sed ve, se la aflikto devas ĉerpi<br>
			de l’ povra pacienco por sin helpi!<br>
			Tiaj sentencoj, el suker’ kaj galo,<br>
			valoras por la senco kaj la malo.<br>
			Ha, kial vorti? — La vundita koro<br>
			per vortoj ne saniĝos de l’ doloro.<br>
			Mi humile petas vin, transiru al la<br>
			aferoj de ŝtato.</p>
			
			<p><b>William Shakespeare</b>, el la angla: <b>Reto Rossetti</b> (el: <i>Otelo, la Maŭro de Venecio</i>)</p>

		<?php 
		} // fin section 1
		if ($section=="2") {
		?>

	<div class="vortlisto row">
		<div class="col s12 m6">
			<p><span class="eo">abismo</span>: profundegaĵo.</p>
			<p><span class="eo">absolvi</span>: pardoni la pekojn.</p>
			<p><span class="eo">adopti</span>: alpreni iun kiel sian filon aŭ filinon.</p>
			<p><span class="eo">akcidento</span>: malfeliĉa neatendita okazo.</p>
			<p><span class="eo">antropofago</span>: hommanĝulo.</p>
			<p><span class="eo">aŭspicio</span>: antaŭsigno pri estonteco.</p>
			<p><span class="eo">breĉo</span>: trarompaĵo.</p>
			<p><span class="eo">cipro</span>: insulo mediteranea.</p>
			<p><span class="eo">doĝo</span>: estro de la venecia respubliko.</p>
			<p><span class="eo">fortuno</span>: bona sorto.</p>
			<p><span class="eo">fragmento</span>: derompita peceto.</p>
			<p><span class="eo">galo</span>: maldolĉa hepatsuko.</p>
			<p><span class="eo">generi</span>: naskigi.</p>
			<p><span class="eo">glavo</span>: pikbatalilo.</p>
		</div>
		<div class="col s12 m6">			
			<p><span class="eo">imuna</span>: ŝirmata, netuŝata.</p>
			<p><span class="eo">kanibalo</span>: hommanĝulo.</p>
			<p><span class="eo">kaverno</span>: natura subtera kavo.</p>
			<p><span class="eo">konforma</span>: samforma.</p>
			<p><span class="eo">kornedo</span>: standardisto.</p>
			<p><span class="eo">manifesti</span>: evidentigi.</p>
			<p><span class="eo">maŭro</span>: nigrulo el nordafriko.</p>
			<p><span class="eo">povra</span>: kompatinda; malriĉa.</p>
			<p><span class="eo">sieĝi</span>: ĉirkaŭi fortikaĵon por ĝin kapti.</p>
			<p><span class="eo">spiti</span>: kontraŭstari la volon de iu alia.</p>
			<p><span class="eo">suspiri</span>: sopirĝemi, vespiri.</p>
			<p><span class="eo">trezoro</span>: valoraĵo.</p>
			<p><span class="eo">turka</span>: rilata al Turkujo.</p>
		</div>
	</div>

<?php 
		} // fin section 2
		if ($section=="3") {
			getEkzercon(268,$persono_id,"eo");
				
		} 
		if ($section=="4") {
			getEkzercon(269,$persono_id,"eo");
			getEkzercon(270,$persono_id,"eo");
			getEkzercon(271,$persono_id,"eo");
		} 
		if ($section=="5") {
			getEkzercon(272,$persono_id,"eo");
		} // envoi de la leçon
		if ($section=="6") {
			recapitulatif_lecon_avant_envoi('PP',$leciono,$persono_id);
		} // fin section 6
		?>
		</section>
		
		<section id="leciono-fino">
			<div id="marko" class="right-align">
				<?php getBoutonFinSection('PP',$leciono,$section,$persono_id); ?>
				<a id="farita" class="btn-floating btn-large light-blue darken-1 hide"><i class="material-icons">done_all</i></a>
			</div>
			<div class="ligoj">
				<?php getLecioneroAntauxa('PP',$leciono,$section); ?>
				<?php getLecioneroVenonta('PP',$leciono,$section); ?>
			</div>
		</section>
		
	</article>
	
	<?php include "pppflanko.inc.php"; ?>

</div>

<?php include "ppppiedo.inc.php"; ?>			