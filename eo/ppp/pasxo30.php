<?php 
$titolo="Paŝo 30 (trideka)";
$leciono = 30;
$section=isset($_GET["section"])?htmlspecialchars($_GET["section"]):"1";
include "pppkapo.inc.php";
?>
<div class="row">
	<article class="col s12 m10 l7 offset-m1 offset-l1">
		
		<section id="leciono-enhavo">
		<?php 
		getTitoloLecionero('PP',$leciono,$section);
		?>
		<?php
		if ($section=="1") {
		?>

		<div class="rakonto">
			<h3>GEEDZIĜO EN HODIAŬA MANIEROO</h3>
			
			<p>Ili interkonatiĝis en la montaro Mátra. La knabino, Anikó, apenaŭ eliris iam el la Somerumejo: taglonge ŝi ŝtopis al si la sciencon en la kapon en la fino de la ĝardeno, sub la pirujo, kie neniun ŝi ĝenis. Ŝi lernis juron en la vespera universitato, preparis sin por ekzameno. Kun Dezsö, la milda kaj timema scienca esploristo, ŝi interkonatiĝis jam en la unua tago. Ili tagmanĝadis ĉe la sama tablo, kaj kiomfoje Anikó havis tempon, ili veturis kune inter la montojn en la Trabanto de Dezsö, aŭ promenadis post la tagmanĝo sur la ombraj vojoj.</p>
			<p>La asignita somerum-tempo de Dezsö pasis pli frue. Anikó restis ankoraŭ por kelkaj tagoj; ŝi estis poste devonta meti ekzamenon. Ili interkonsentis, ke tiam kaj tiam, tie kaj tie ili renkontiĝos, du semajnojn post tiu tago, en Budapeŝto.</p>
			<p>Ili adiaŭis, la viro sidiĝis en sian aŭton, la knabino enŝovis la kapon tra la fenestreto:</p>
			<p>— Mi vin priŝmacos ankoraŭfoje, — ŝi diris, — la buĝeto tion permesas. Poste, ne forgesu, ke vi estas mia tablo, sed ankaŭ mi estu via vekielmankas, alie estos krako en via melono.</p>
			<p>La guston de la kiso iom konfuzis, ke li ne komprenis precize la tekston de la knabino; li volis do informiĝi:</p>
			<p>— Kiel mi komprenu tion, mia kara?</p>
			<p>— Nu, tiel, scienca kapo, ke vi devas profundigi la situon, kaj aŭ <i>ciao bambina</i>, aŭ <i>you are my destiny</i>. Ĉu klare?</p>
			<p>Ne estis klare, sed li hontis plu demandadi, nur ridetis kun la senkulpe bonvola rideto karakteriza pri la sciencaj kadruloj; lia rideto ankoraŭ unufoje trakaresis la knabinon, kies floranta virineco preskaŭ disstreĉis la venene verdan pantalonon, kiu subzone, kaj la flavan puloveron, kiu superzone ŝin kovris.</p>
			<p>— <i>Ciao, my destiny</i> —  li mansignis, poste tuj donis gason kaj forpolvis.</p>
			<p>Al tiu ĉi improvizo li povis danki, ke li konsciiĝis pri la situacio — la vortoj de la knabino signifas: aŭ por eterne finite, aŭ eterne kune. Kiam li alvenis Budapeŝton, li jam decidis favore al la dua el la solvoj, kaj ĉi tiu decidiĝo plifortiĝis en li tago post tago.
Poste venis la tago de la rendevuo. Apenaŭ li ĉirkaŭrigardis en la somera restoracio, li ekvidis Anikó-n ĉe flankestara tablo. Ŝi ŝajnis laca: la ekzamenoj iom longigis ŝiajn trajtojn, paligis ŝiajn kolorojn. La animagorda ĉirkaŭaĵo instigis lin je deklaro.</p>
			<p>— Mi decidis favore al la geedziĝo, — li volus diri, sed la knabino lin antaŭis:</p>
			<p>— Mi furaĝis min, — tiavorte ŝi lin salutis kaj klaketigante la fingrojn ŝi diris laŭvice, kion ŝi konsumis: kazinan ovon, skatolon da anĉovoj, kotleton Vienan, — kaj tiu kreteno diris nur poste, ke ankaŭ rostitan hepaton ili havas. En ega saŭco mi sidis, kio estos, se vi min traskuis. Poŝremburo estas luna, eĉ telekupron mi ne havas, telefoni al iu sciuro.</p>
			<p>Subite ŝi eksilentis.</p>
			<p>— Ĉu vi scias, kiel vi rigardas min? Kiel kolĥozprezidanto, kiun oni alvokis diri sian raporton latine.</p>
			<p>— Kiel ĉi tio venis al vi en la kapon?</p>
			<p>— Heninde! Tiel ĝi venis al mi en la kapon, ke ĝi venis al mi en la kapon, ĉar se ĝi ne venus al mi en la kapon, mi ne estus ĝin dirinta. Ĉu ne vere? Kaj vi ankoraŭ ne kisis min.</p>
			<p>— Efektive!</p>
			<p>En tiu momento, kiam li sentis la haŭton de la knabino per siaj lipoj, lia mondkoncepto ŝanĝiĝis:</p>
			<p>— Mi decidis — li volus diri, sed Anikó tiris ansan kofron el sub la tablo kaj komencis en ĝi serĉe fosadi.</p>
			<p>— Ĉu vi tagmanĝos, Didiliĉjo? — ŝi demandis tute senatente.</p>
			<p>— Tagmanĝi? Je la kvina posttagmeze? — miregis Dezsö, — jam delonge mi estas trans la tagmanĝo.</p>
			<p>— Jen ĝi estas! — diris Anikó. — Tamen bone mi memoris, ke mi ĝin metis  ĉi tien. Notoj por lerno. De Ödön mi ricevis ilin. Ankaŭ li frekventas la vesperan. Klasa membro li estas, krom ke li lamas. Forpiedbatita en matĉo, nun li akvopoloas. En la baseno li estas animale klasa. Ha! 			<p>Pagu, kaj ni iru. Ĉu vi estas kun la ĉaro?</p>
			<p>Dezsö mansignis al la kelnero, levis la brakon, interfrotis sian polekson kun la montrofingro; dume kapobalance signis, ke li venis kun ĉaro.</p>
			<p>— Vi min kunprenos, ĉu ne? — alridetis lin la knabino, tiel varmege, ke lin kovris ia dolĉa ŝvito.</p>
			<p>— Jes… jes… — li balbutis —, ankaŭ mi mem ĝuste pensis pri tio.</p>
			<p>Ili sidiĝis en la ĉaro, kaj li direktis ĝin sendemande al la Rozmonteto. Tie li loĝis.</p>
			<p>— Ĉu via menso ferias, Didiliĉjo? — demandis la knabino kaj sian manon ŝi glitigis milde sur la lian. — Ni iros al Ujpeŝto. </p>
			<p>— Ĉu al vi?</p>
			<p>— Al mi? Ne tie mi loĝas.</p>
			<p>— Kial do ni iros tien?</p>
			<p>— Ni reportos al Ödön la notojn; mi montris ilin, ĉu vi ne memoras? Odön estas tiu, kiu estas klasa, krom ke li lamas. Ĉu vi fakte ne memoras? Mi promesis, ke la notoj hodiaŭ estos tie. Lia kunkapo bezonas ilin, kiu prokrastis ĝis aŭtuno kaj nun ilin kunportos al la provinco por tie lerni. Ankoraŭ du libroj estas urĝaj: tiu de Rózsa, kiu loĝas en Buda kaj tiu de Nuskó. Atendu iom, mi skribis en ĝin ŝian adreson; Érdliget. Tuj mi diros ankaŭ la straton.</p>
			<p>— Érdliget? — demandis Dezsö obtuze.</p>
			<p>— Kiel vi diras. Vi ne sajnas feliĉa, Didiliĉjo.</p>
			<p>— Mi nome kalkulis je tio, ke ĉi tiu posttagmezo estas nia, ke ni priparolos, kiel estos poste…</p>
			<p>— Ni priparolos, — allasis la knabino, — sed antaŭe ni reportos la notojn, vi estas Krezo sen krizo, vi ne komprenas tion, prunte mi ricevis ĉiujn notojn. Ĉu falis jam la monero en via aŭtomato?</p>
			<p>— Sekve — ekparolis la scienca esploristo post kelka silentado — de Ujpeŝto ni iros al Érdliget…</p>
			<p>— Kaj dume ni prenos la vojon tra la Placo de Rondo en Buda. Scienca kapo, vi gvatas la vojon, kvazaŭ vi volus ĝin manĝi. Ĉu vi tute ne scivolas pri miaj ekzamenoj? Unu el la membroj estis animale kretena, oni ne scias, de kie oni ennovigas tiajn zizelojn. Li ne povis sin esprimi. Per sia ega muzelo li kovradis sian kretenecon, sed tiel grandan muzelon ankaŭ li ne povis gravmieni, ke tiu ne elŝovu sin el sub ĝi.</p>
			<p>— Vesperiĝos, kiam ni revenos Budapeŝton — diris la knabino en Érdliget.</p>
			<p>— Nu, vi vidas — diris Dezsö vigle.</p>
			<p>— Kion mi vidas?</p>
			<p>— Ke pasis la tago, nun jam apenaŭ ni havos tempon interparoli. Kvankam mi plej konscience pripensis ĉion kaj mi decidis…</p>
			<p>— Pardonu, ke mi tretas sur vian tekston, sed mi devas fari salton ankaŭ al amikino Sári.</p>
			<p>— Al Sári? — eĥis la viro funebre.</p>
			<p>— Vi ne scias, kiu estas Sári, sed ne grave. Ŝi loĝas en la strato Thököly. Necesas tien iri, por ke ŝi ne mortigu sin. Ŝia pasaĝero tiris for la strion, inter tiaj cirkonstancoj iu devas elskui el ŝi la barbituraĵojn. Ĉu klare?</p>
Dezsö malsereniĝis.</p>
			<p>— Ankaŭ vi povas tie dormi — konsolis lin la knabino.</p>
			<p>La viro skuis la kapon, demetis Anikó-n antaŭ la loĝejo de Sári kaj mishumore veturis plu hejmen. La svatiĝo restis en li ŝtopita.</p>
			<p>— Mi decidis, Anikó — li volis diri tiutage, sekvatage, triatage, sed nur kvaratage venis ties vico. En sia loĝejo ĉion li preparis por la solena okazaĵo. Sur la rultableto estis florbukedo, en telereto du ringoj, sur glacio troviĝis ĉampano.</p>
			<p>— Animale! — eksplodis la ekzaltiĝo de Anikó jam antaŭ la domo. — Ĉefkapo vi estas, Didiliĉjo. En animale altara loko vi loĝas. Brute bela!</p>
			<p>Per la samaj epitetoj ŝi karakterizis ankaŭ la loĝejon, kaj pri la elvido ŝi diris:</p>
			<p>— Kapacite altara!</p>
			<p>Ŝi ĉirkaŭiris en la ĉambro, laŭvice elprovis la konkoformajn apogseĝojn, elprovis la kanapon, pririgardis la bildojn, sed flankentiris la buŝon:</p>
			<p>— Ne sufiĉe abstraktaj.</p>
			<p>La viro kelkfoje faris provojn venigi ŝin el la ĉambro en la halon, proksimen al la florbukedo, kie atendus ilin la ĉampano kaj la deklaro: — Mi decidis, Anikó.</p>
			<p>— Kio la breĉo? — demandis fine la knabino. — Ĉu krevis la digo? Dezsö skuis la kapon, kaj staris tie obstine antaŭ la rultableto, de tie li vokadis mansigne la knabinon. Fine ĉi tiu ekkriis:</p>
			<p>— Tiel vi okulumadas, kiel ia oĉjo tentanta per sukero.</p>
			<p>— Venu, mia kara. Mi vin petas, venu.</p>
			<p>Fine Anikó cedis al la voko. Ŝi rimarkis la bukedon.</p>
			<p>— Beste bela, — ŝi diris —, se mi estus kapro, mi paŝtiĝus sur ĝi.</p>
			<p>Kaj tiam ŝi ekvidis ankaŭ la ringojn sur la telero.</p>
			<p>— Kaj kion vi volas per tiuj? Ĉu ili estas de viaj prapatroj?</p>
			<p>Dezsö ridetis timeme.</p>
			<p>— Ĉu vi ne divenas?</p>
			<p>— Mi ne amas divenadi — kaj ŝi jam ekiris reen en la ĉambron, sed la viro ŝin retenis:</p>
			<p>— Se ankaŭ vi mem volas tion, Anikó mia kara, vi estos mia edzino.</p>
			<p>Sur ŝia vizaĝo aperis ega tropika rideto, ŝia buŝo malfermiĝis ĝisorele, ŝiaj okuloj grandronde.</p>
			<p>— Brute bona, Didiliĉjo. Tial do vi gravmanieradis, kiel kandidato perdinta siajn oponantojn? Vi svatas vin pri mi? Kia areno! Tia scienca kapo, kiel vi, edzinigas min! Heninde!</p>
			<p>Ŝi tenis momenton da paŭzo, poste ŝi paŝis pli proksimen al la viro.</p>
			<p>— Ĉu vi pripensis tion bone, Didiliĉjo? Ĉar mi estas kapabla eĉ edziniĝi al vi.</p>
			<p>— Mi ne estas homo de senpripensaj decidoj.</p>
			<p>— Efektive. Vi aĝas tridek kvin, kaj eĉ unufoje ĝis nun vi ne edziĝis. Mi nur ne komprenas, kial vi volas elekti ĝuste min? Aŭtoĉara kapo vi estas, kaj ankaŭ loĝejon vi havas. Kial ĝuste min?</p>
			<p>Dezsö rigardis la nazon de ŝia ŝuo kaj sentis, ke la sango alfluegas lian kapon, li sentis sin kiel lampiono eklumigita en nekonvena tempo.</p>
			<p>— Ĉar mi vin amas, — li flustris, kaj poste singarde li alrigardis la knabinon.</p>
			<p>— Ankaŭ mi vin amas, — diris ĉi tiu dolĉe.</p>
			<p>— Ni, scienculoj, estas tre okupitaj homoj, sed ni tre scias ami. </p>
			<p>— Ĉe ni, normuloj, la situacio estas tia sama. Sed se ni jam venis ĝis ĉi tie, ni alŝucu la ĉampanon.</p>
			<p>— Je nia feliĉo.</p>
			<p>Ili remetis la glasojn sur la rultableton.</p>
			<p>— Unu aferon mi ne komprenas, — ekparolis la viro inter zorgoj.</p>
			<p>— Vi gajnis. Mi, nome, komprenas nenion.</p>
			<p>— En Mátraháza, kiam ni adiaŭis, vi diris tra la fenestreto de la ĉaro: aŭ <i>ciao bambina</i>, aŭ <i>you are my destiny</i>. Precize mi memoras viajn vortojn.</p>
			<p>— Nu, kaj kio, se mi diris tion? — kun ĉi tio Anikó premis la kapon de la viro inter siajn manplatojn, kaj antaŭ ol kisi lin surbuŝe, esplore ŝi rigardadis lian vizaĝon.</p>
			<p>— Vi estas dolĉa, kiel lerneja direktoro kredanta sin gimnaziano. Mi tute ne memoris tion.</p>
			<p>— Ĉu ne? Mi pensis, ke vi starigis min antaŭ elekton.</p>
			<p>— Antaŭ ultimaton? — ridis la knabino. — Neniel. Sed, se vi volas, ankaŭ tio estas ebla.</p>
			<p>— Mi volas, kompreneble ke mi volas tion. Kaj nun ni sidiĝu kaj priparolu, ke viaparte kiel vi imagas kaj miaparte kiel mi imagas la aferon, ĉar la geedziĝo, ĉu ne…</p>
			<p>— Estas serioza afero. Kiel vi diras, jes, Didiliĉjo. Tiom serioza, ke nun ni tuj iros alporti mian bagon…</p>
			<p>— Vian bagon… — eĥis Dezsö konsternite.</p>
			<p>— Ĉu vi volas tele-edzecon?</p> 
			<p>— Ne. Tamen…</p>
			<p>— Mi ne amas tiajn etburĝajn skrupedantaĵojn.</p>
			<p>Dezsö cedis al la rezoluta opinio. Post duonhoro ili jam estis en la sublua ĉambro, kiun Anikó loĝis en kvaropo. En la sublua dezerteco la kvar knabinaj litoj, kvar oazoj de la bunta, kolora kaj refreŝiga malordo, estis tiom same da eksperimentoj por tio, ke ĉiu el ili povu krei por si hejmon sur kelkaj kvadratmetroj da loko kaj stampi tiun hejmon per sia individueco.</p>
			<p>Dezsö, karesante al si la mentonon, observadis la imperion de Anikó. Ĝi konsistis, krom la lito, el kesto kovrita per bona peco da kolora papero; en la kesto estis bretoj, sur la bretoj troviĝis libroj, malsupre inter ŝuoj estis turista kafkuirilo, kaj kompota botelo kovrita per peco da tabulo kun dufingre da porkograso. Sur la lito: blua-ruĝa kvadratita kovrilo, kuseneto kun dube pura tegilo; laŭlonge-laŭlarĝe vestoj, ŝaloj. Sur seĝo: libro malfermita, turnita surventren, apud ĝi, en cindrujo, amaseto da cigaredaj stumpoj ruĝaj de lipoŝminko. Sur la muro: eltonditaj el magazinoj, puŝnajle fiksitaj reprodoj el modernaj majstroj, kadrita sorbopapero kun buntaj inkmakuloj, sur kiu pendis unuflanke fungo kun flava bantokravato sur sia tigo, aliflanke rusta ŝaftintilo kun verda silka galono. Sur la kesto: botelo de viskio <i>Black and White</i>, dike surfluigita per fandita kandelo, per verda, blua, viola, ruĝa oleofarbo.</p>
			<p>Lia rigardo gluiĝis al la vidaĵo.</p>
			<p>— Vi rigardas, kion kapablas la laboranta popolo? — demandis Anikó.</p>
			<p>Kiam ili revenis en la loĝejon de Dezsö, Anikó ĉirkaŭrigardis agoprete, kaj ju pli longe ŝi rigardadis, des pli profunde plugiĝis la sulko inter ŝiaj du brovoj. Malaprobe ŝi ŝancelis sian kapon:</p>
			<p>— Mi tramodernigos ĉi tiun rancan trogloditejon. Tiel oni ne povas loĝi.</p>
			<p>— Bone, — diris la viro rompite, — tre bone. Dume mi promenos iom, por ne ĝeni vin en via krea aktivado.</p>
			<p>Post trihora vagado li revenis hejmen.</p>
			<p>Kelkagrade li preparis sin dume, la kreaĵo lin tamen konsternis. Ŝajnis, ke li enpaŝis fremdan loĝejon. Iom post iom li malkovris la ornam-objektojn de la knabino: la botelon de viskio, la fungon, la tintilon, poste ankaŭ siajn proprajn ornam-objektojn — ĉi tiujn pli malfacile. La ribelema spirito de Anikó ŝanĝis ne nur ilian lokon, sed ankaŭ ilian funkcion. La dikventra itala vazo staris kun la buŝo malsupren, sur ĝia fundo kuŝis granda blanka ŝtono en la formo de la abstraktaj statuoj. Sur la bretoj ŝi kelkloke disŝovis la librojn, kaj en la breĉon tiel estiĝintan ŝi metis vazon kun arbobranĉoj, en alian unu maskon el Oceanio, en la trian kvar pecojn de brulligno kunigitajn en arta ordo. Super la lito pendis peco da rusta lado kadre al admono skribita per primitivaj literoj: “Veturigu sen akcidento”.</p>
			<p>— De kie vi akiris ĉi tion?</p>
			<p>— Kion vi diras pri mia tualeta ĉambro?</p>
			<p>La spegulon de la banoĉambro kadris tri lignokuleroj, sub ĝi troviĝis la kesto de malpuraj tolaĵoj, turnita flank-alsupre kaj kovrita per tapiŝo, sur ĝi tupetiga kombilo, pinĉilo, boteleto da kolonja akvo, ungoraspilo, ungotondilo, krome bombonujo kun jena tuĉa teksto surflanke: “Miaj cindroj”.</p>
			<p>— Vi gapas kiel Kristoforo Kolumbo kredanta malkovri Amerikon.</p>
			<p>Anikó kuŝis sur la kanapo en bikini-kostumo, en la feliĉo de la bone farita laboro.</p>
			<p>— Nun ni furaĝos nin, ĉu bone?</p>
			<p>— Bone. Kaj poste ni priparolos…</p>
			<p>— Mi scias, mi scias, niajn “komunajn aferojn”…</p>
			<p>Post la vespermanĝo Dezsö trapensis, kion multan li volus priparoli kun la knabino antaŭ la geedziĝo. Post iom da gorĝpreparo li ekparolis:</p>
			<p>— Mi kredas, nenio malhelpas, ke ni priparolu la farendaĵojn koneksajn kun nia geedziĝo kaj interagordu niajn imagaĵojn pri la geedza vivo, ekzemple, kio estas via opinio…</p>
			<p>— Ĉu vi amas Petöfi? — demandis la knabino. – Mi ne. Kion vi volis teksti? Mi aŭskultos vin kun pia enprofundiĝo.</p>
			<p>— Antaŭ tia grandsignifa paŝo kiel la geedziĝo, la konscia homo pripensas kaj konsideras ĉion, pesante la ŝancojn favorajn kaj malfavorajn. Mi mem, ĉiuokaze, estas decidiĝinta, ke mi metas mian vivon sur tute novajn fundamentojn; kiamaniere, tion mi eksplikos al vi konkrete… Diru, ĉu vi ne rigardas la geedziĝon serioza afero?</p>
			<p>— Kiel do mi ne rigardus ĝin tia? — respondis la knabino. — La geedzeco estas tia institucio, kiun ankaŭ la revolucio ne povas malhavi.</p>
			<p>— Propre dirite, — parolis plu Dezsö iom nervoze, — la problemojn ni povas solvi ankaŭ dummarŝe, ĉi tio sekve ne estas urĝa, sed pri la praktika flanko de la afero tamen ni devas decidi: kiam ni geedziĝos, kiujn ni invitos, kiuj estos la atestantoj…</p>
			<p>— Aŭskultu min, Didiliĉjo, — diris la knabino, — nun mi sidiĝos en via sino, por ke vi ne eksplodu. Mi scias, ke por vi la geedziĝo estas granda afero. Sed mi volas nenian arenon, nenian etburĝan cirkon, mirtokronon, nek honorfraŭlinojn, nek nuptomarŝon, nek geedziĝfestenon, ke la oldaj kranioj tie idiotadu, leku sian buŝon humida, aludadu pri la nuptonokto. Nenion. Ni eniros — ni eliros geedze. Vi grimacas kiel iu glutinta skatolon da alumetoj.</p>
			<p>— Kompreneble. Ĉio estos laŭ via deziro. Mi estus volinta fari iel alie, vi scias, ĉiu familio havas siajn tradiciojn.</p>
			<p>— La tradicioj estas por tio, ke oni havu sur kion surtreti. Dimanĉe ne. Tiam ni ripozos. Merkredo ne estas bona, ankaŭ ĵaŭdo ne. Nek vendredo. — Ŝi kalkulis la tagojn sur la fingroj. — Sabato! Ĉu bone?… Grandioze, sabate mi fariĝos via kunsortulino.</p>
			<p>Sabate Dezsö jam estis ekironta, kiam Anikó telefonis.</p>
			<p>— Mi tremolis jam, ke mi ne trovos vin hejme, Didiliĉjo. Estas morta gaso, por hodiaŭ la alianco estas luna.</p>
			<p>La vortojn li ne komprenis, nur el la akcentado li divenis, ke io ne estas en ordo.</p>
			<p>— Kion vi volas diri? — li demandis incitite. La knabino respondis tiel same incitite:</p>
			<p>— Mi ricevis ekstran laboron, ĝisvespere mi gurdas la melodion, mi ne havas tempon edziniĝadi.</p>
			<p>— Kaj nun vi diras tion?</p>
			<p>— Nun oni diris ankaŭ al mi.</p>
			<p>En sia turmento, sian korpopezon li metadis de unu piedo sur la alian kaj gratadis sian nukon.</p>
			<p>— Ĉu tie vi ankoraŭ?…</p>
			<p>— Jes, ĉi tie.</p>
			<p>— Mi jam pensis, ke oni malligis nin. Kial vi ne parolas? Kial vi silentas?</p>
			<p>— Stulta situacio, — li ekparolis post granda fortostreĉo. — Kial vi silentas? — demandis ĉi-foje li.</p>
			<p>Tiam eksonoris la rido de la knabino kaj plenigis la aparaton per ebria ĝojo:</p>
			<p>— Kion mi ne donus por tio, se mi povus vidi vin, Didiliĉjo! Se mi povus vidi vian vizaĝon funebre kadritan! Du nigrajn ĉevalojn oni devus jungi antaŭ vin kaj vi veturigus la ĉerkon en la tombejon.</p>
			<p>— Ĉu vi spritumas pri ĉi tio? Tiom ne grava ĝi estas por vi? Mi opiniis…</p>
			<p>— Trankvi, trankvi, nenia pereo. Mi scias mian devon kaj ne forlasos vin en via honto. Unu semajnon post hodiaŭ mi kondukos vin al la altaro de la matrikulisto, por ke la kolegoj ne montru fingre la peke falintan sciencan esploriston.</p>
			<p>— Ne koleru, mi petas, mi ne komprenas. Finfine, se laborulino anoncas, ke…</p>
			<p>— La laborulino nenion anoncis.</p>
			<p>— Sek kial do ne?</p>
			<p>— Ĉar ŝajnis, ke tio estos en ordo. Jen kial ne, Didiliĉjo. Kaj, cetere, mi havas teruran huŝon de tio, ke la kapisto eksciu la aferon.</p>
			<p>— Kiel ajn ni konsideras, mi vin petas, tia eksterordinara evento, ĉu ne… Kiu ne ripetiĝas, aŭ… kiel mi diru… Vi devus trasenti, mi vin petas…</p>
			<p>— Kie vi lasis vian cerbon? Vi kondutas kiel episkopo perdinta la adreson de Disinjoro. Per tio, ke mi ĵuros al vi eternan fidelon hodiaŭ posttagmeze, la kapisto ne ricevos premion. Nenia fabelo, la ekstran laboron oni devas tratreti. En la ŝtato de la laboruloj la plej ĉefa valoro estas la premio. Jen la situo.</p>
			<p>Ĉe la alia fino de la limo — muto.</p>
			<p>— Kaj nun, kial vi silentas kiel melono sur glacio? Reprenu vian menson, Didiliĉjo, aŭ vi restos fraŭlo.</p>
			<p>— La situacio estas eksterordinare malagrabla. Vi ne komprenas tiaĵojn. Kion fari pri la atestantoj? Por min komplezi ili foroferis sian semajnfinon. Ministra ĉefklasvidanto kaj…</p>
			<p>Ankoraŭ dufoje ili prokrastis la geedziĝon, sed fine tamen ĝi povis okazi. Ili ne renkontiĝis ofte, ili nur malofte povis koincidigi sian okupitecon. Sed sian ferion ili koincidigis. Aŭtune ili ekvojis, ĉirkaŭveturis la Balatonon en la Trabanto, kaj tendis jen tie, jen ĉi tie. La vetero estis favora al ili, la suno brilis, la akvo estis varma. Propre tiam ili enamiĝis unu al la alia.</p>
			<p>Lastatage sur supro de monteto ili adiaŭis al la Balatono, kiu iom post iom vestis sin per leĝeraj nebuloj. Dezsö pensis pri tio, ke en ĉi tiu ĉarma estaĵo li trovis la feliĉon de sia vivo. Ion similan pensis eble ankaŭ Anikó, ĉar subite ŝi turnis sin vidalvide al la viro kaj diris:</p>
			<p>— Animalan fortunon mi havas. Ĉi tio estas mia unua edzineco, kaj jen kiel feliĉa mi estas jam nun. Kion vi diros, Dediliĉjo?</p>
		
            <p><b>Emil Kolozsvári Grandpierre</b>, el la hungara: <b>Kolomano Kalocsay</b> (el <i>Hungara Viva</i>)</p>
		</div>

		<?php 
		} // fin section 1
		if ($section=="2") {
		?>

	<div class="vortlisto row">
		<div class="col s12 m6">
			<p><span class="eo">agordi</span>: emigi iun al io.</p>
			<p><span class="eo">akvopoloo</span>: pilkludo en naĝejo.</p>
			<p><span class="eo">alianco</span>: interligo.</p>
			<p><span class="eo">altaro</span>: rita tablo por religiaj oferoj.</p>
			<p><span class="eo">anĉovo</span>: speco de fiŝeto.</p>
			<p><span class="eo">anonci</span>: antaŭsciigi.</p>
			<p><span class="eo">anso</span>: kurba tenilo.</p>
			<p><span class="eo">areno</span>: loko en la centro de cirko por bataloj kaj ludoj.</p>
			<p><span class="eo">bago</span>: valizo.</p>
			<p><span class="eo">banto</span>: ornama nodo.</p>
			<p><span class="eo">barbiturato</span>: speco de drogo.</p>
			<p><span class="eo">baseno</span>: akvujo en ĝardeno.</p>
			<p><span class="eo">bikini-kostumo</span>: tre eta dupeca naĝkostumo.</p>
			<p><span class="eo">bombono</span>: sukeraĵo.</p>
			<p><span class="eo">breto</span>: horizontala tabulo por surmeti objektojn.</p>
			<p><span class="eo">bruto</span>: kvarpieda paŝtobesto.</p>
			<p><span class="eo">budapeŝto</span>: la ĉefurbo de hungarujo.</p>
			<p><span class="eo">buĝeto</span>: la sumo de la jaraj en- kaj el-spezoj.</p>
			<p><span class="eo">bukedo</span>: kunligaĵo de detranĉitaj floroj.</p>
			<p><span class="eo">burĝo</span>: mezklasulo.</p>
			<p><span class="eo">ĉampano</span>: speco de ŝaŭmvino.</p>
			<p><span class="eo">ĉerko</span>: kesto, en kiun oni metas kadavron.</p>
			<p><span class="eo">digo</span>: akvobarilo.</p>
			<p><span class="eo">ekstra</span>: plia, aldonita.</p>
			<p><span class="eo">evento</span>: grava okazaĵo.</p>
			<p><span class="eo">fandi</span>: fluecigi per varmo.</p>
			<p><span class="eo">farbo</span>: koloriga substanco.</p>
			<p><span class="eo">galono</span>: dika rubando por ornami aŭ borderi veston.</p>
			<p><span class="eo">gimnazio</span>: mezgrada lernejo.</p>
			<p><span class="eo">grandioza</span>: impone granda.</p>
			<p><span class="eo">grati</span>: froti per la ungoj.</p>
			<p><span class="eo">gvati</span>: kaŝe aŭ deĵore observi.</p>
			<p><span class="eo">heni</span>: ĉevalbleki.</p>
			<p><span class="eo">hepato</span>: granda glando, kiu produktas galon.</p>
			<p><span class="eo">humida</span>: malseka.</p>
			<p><span class="eo">huŝi</span>: fortimigi birdojn, kriante “Huŝ!”.</p>
			<p><span class="eo">improvizi</span>: fari ion senprepare.</p>
			<p><span class="eo">inciti</span>: koleretigi.</p>
			<p><span class="eo">jungi</span>: alligi beston al tirota veturilo.</p>
			<p><span class="eo">juro</span>: leĝoscienco.</p>
			<p><span class="eo">kanapo</span>: longa apogseĝo.</p>
			<p><span class="eo">kapacito</span>: la kvanto, kiun ujo povas enteni.</p>
			<p><span class="eo">kazino</span>: konstruaĵo por publikaj amuzaĵoj.</p>
			<p><span class="eo">klaki</span>: eligi mallongan sonon per rapida movo de io kontraŭ io.</p>
			<p><span class="eo">koincidi</span>: okazi en la sama momento.</p>
			<p><span class="eo">kolĥozo</span>: mastruma kolektivo.</p>
			<p><span class="eo">kolonjo</span>: urbo en Germanujo.</p>
			<p><span class="eo">kompoto</span>: manĝaĵo farita el fruktoj kuiritaj kun sukero.</p>
			<p><span class="eo">koneksa</span>: interligita.</p>
			<p><span class="eo">konko</span>: kalka tegaĵo de moluskoj.</p>
			<p><span class="eo">kotleto</span>: rostita viandpeco.</p>
			<p><span class="eo">kranio</span>: tutaĵo de la ostoj entenantaj la cerbon.</p>
			<p><span class="eo">Krezo</span>: tre riĉa homo en la antikva tempo.</p>
			<p><span class="eo">kulero</span>: manĝilo per kiu oni ĉerpas.</p>
			<p><span class="eo">kuseno</span>: remburita sako por la kap-apogo.</p>
		</div>
		<div class="col s12 m6">			
			<p><span class="eo">lado</span>: metala plato.</p>
			<p><span class="eo">lama</span>: malfacile paŝanta pro kripleco.</p>
			<p><span class="eo">lampiono</span>: lampeto.</p>
			<p><span class="eo">latino</span>: la lingvo de la romianoj.</p>
			<p><span class="eo">leki</span>: tuŝi per la lango.</p>
			<p><span class="eo">magazino</span>: perioda revuo.</p>
			<p><span class="eo">majstro</span>: titolo donata al homo fake elstare kompetenta.</p>
			<p><span class="eo">masko</span>: artefarita vizaĝo, vizaĝkaŝilo.</p>
			<p><span class="eo">matĉo</span>: ludo aranĝita inter du trupoj.</p>
			<p><span class="eo">matrikulo</span>: listo de anoj.</p>
			<p><span class="eo">melodio</span>: belsona muzikaĵo.</p>
			<p><span class="eo">melono</span>: granda sukplena frukto.</p>
			<p><span class="eo">mentono</span>: vizaĝparto sub la buŝo.</p>
			<p><span class="eo">mirto</span>: arbeto kun ĉiamverdaj folioj.</p>
			<p><span class="eo">muzelo</span>: elstara ĉirkaŭbuŝa kapoparto de bestoj.</p>
			<p><span class="eo">normo</span>: modelo de la ordinara tipo aŭ kutimo.</p>
			<p><span class="eo">nuko</span>: posta parto de la kolo.</p>
			<p><span class="eo">nupto</span>: geedziĝo.</p>
			<p><span class="eo">obstina</span>: firme necedema.</p>
			<p><span class="eo">obtuza</span>: malklara, kvazaŭ sufokata.</p>
			<p><span class="eo">Oceanio</span>: la tuto de la pacifikaj landoj.</p>
			<p><span class="eo">olda</span>: maljuna, malnova.</p>
			<p><span class="eo">pantalono</span>: dukrura vesto por la suba korpoduono.</p>
			<p><span class="eo">pedanta</span>: precize kaj detale zorganta pri malgravaĵoj.</p>
			<p><span class="eo">peki</span>: malobservi moralan leĝon.</p>
			<p><span class="eo">polekso</span>: dikfingro de la mano.</p>
			<p><span class="eo">pulovero</span>: trikita torsovesto.</p>
			<p><span class="eo">ranca</span>: ricevinta malagrablan odoron pro malkomponiĝo.</p>
			<p><span class="eo">raporti</span>: sciigi tion, kion oni vidis aŭ faris.</p>
			<p><span class="eo">raspi</span>: skrapi per speciala ilo.</p>
			<p><span class="eo">reprodo</span>: (mallongigo) = reproduktaĵo.</p>
			<p><span class="eo">rezoluta</span>: decidema, firmanima.</p>
			<p><span class="eo">sciuro</span>: malgranda besto vivanta en arboj.</p>
			<p><span class="eo">skrupulo</span>: dubo de konscienco.</p>
			<p><span class="eo">statuo</span>: homsimilaĵo el ŝtono.</p>
			<p><span class="eo">ŝminki</span>: ŝmiri la vizaĝon per kolorilo.</p>
			<p><span class="eo">tapiŝo</span>: teksita plankokovrilo.</p>
			<p><span class="eo">tegi</span>: kovri ion tiel, ke la kovro kaj la kovritaĵo unuiĝas.</p>
			<p><span class="eo">tele-</span>: prefikso, kiu signifas “en malproksimo”.</p>
			<p><span class="eo">telefono</span>: aparato por interparoli tra granda distanco.</p>
			<p><span class="eo">tenti</span>: instigi al io malpermesita.</p>
			<p><span class="eo">tremolo</span>: speco de arbo.</p>
			<p><span class="eo">troglodito</span>: kavernulo.</p>
			<p><span class="eo">tualeto</span>: necesaĵoj por sin vestado.</p>
			<p><span class="eo">tuĉi</span>: skribi per speciala nigrega inko.</p>
			<p><span class="eo">turisto</span>: homo vojaĝanta por plezuro.</p>
			<p><span class="eo">ultimato</span>: lasta averto antaŭ milito.</p>
			<p><span class="eo">vazo</span>: ujo.</p>
			<p><span class="eo">veneno</span>: vivdetrua substanco.</p>
			<p><span class="eo">viskio</span>: skota brando.</p>
			<p><span class="eo">zizelo</span>: malgranda mambesto, kiu dormas dum la vintro.</p>
			<p><span class="eo">trankvi</span>: (mallongigo) = trankviliĝi.</p>
			<p><span class="eo">ciao, bambina</span>: ĝis, knabino! (itale; legu</span>: ĉao, bambina).</p>
			<p><span class="eo">you are my destiny</span>: vi estas mia sorto (angle; legu</span>: ju ar maj des’tini).</p>
		</div>
	</div>

<?php 
		} // fin section 2
		if ($section=="3") {
			getEkzercon(279,$persono_id,"eo");
				
		} 
		if ($section=="4") {
			getEkzercon(280,$persono_id,"eo");
			getEkzercon(281,$persono_id,"eo");
			getEkzercon(282,$persono_id,"eo");
			getEkzercon(283,$persono_id,"eo");
		} 
		if ($section=="5") {
			getEkzercon(284,$persono_id,"eo");
			getEkzercon(285,$persono_id,"eo");
		} // envoi de la leçon
		if ($section=="6") {
			recapitulatif_lecon_avant_envoi('PP',$leciono,$persono_id);
		} // fin section 6
		?>
		</section>
		
		<section id="leciono-fino">
			<div id="marko" class="right-align">
				<?php getBoutonFinSection('PP',$leciono,$section,$persono_id); ?>
				<a id="farita" class="btn-floating btn-large light-blue darken-1 hide"><i class="material-icons">done_all</i></a>
			</div>
			<div class="ligoj">
				<?php getLecioneroAntauxa('PP',$leciono,$section); ?>
				<?php getLecioneroVenonta('PP',$leciono,$section); ?>
			</div>
		</section>
		
	</article>
	
	<?php include "pppflanko.inc.php"; ?>

</div>

<?php include "ppppiedo.inc.php"; ?>			