<?php 
$titolo="20 (dudek)";
$leciono = 20;
$section=isset($_GET["section"])?htmlspecialchars($_GET["section"]):"1";
if (!is_numeric($section)) {
	if ($persono_id=="") {header("Location:../../index.php?erarkodo=24");}
}
include "gerdakapo.inc.php";
?>
<div class="row">
	<article class="col s12 m10 l7 offset-m1 offset-l1">
		
		<section id="leciono-enhavo">
		<?php 
		getTitoloLecionero('GR',$leciono,$section);

		if ($section=="1") {
			include "gerdasono.inc.php";
		?>

			<h3>Polico!</h3>
			<div class="row dialogo">
				<div class="col s12 m8">
					<p>Paŝoj. Oni paŝas sur la strato. Gerda aŭskultas atente; ŝi
					antaŭsentas, ke io grava baldaŭ okazos. Bruo de multaj homoj. Ili
					venas. Ili ŝajnas multaj, laŭ la bruo: ĉu nun oni venos grupe por
					ŝin suferigi? Ŝlosiloj. Bruo de ŝlosiloj trans la pordo. Iu enmetas
					ŝlosilon en la seruron. Ŝi scias, ke ne estas ŝia kutima vizitanto.
					Li ne agas tiel. Li enmetas tre rapide la ŝlosilon, ĝin turnas,
					eniras. Ne ĉi tiu. Li provas unu fojon. Ne sukcesas. Plia bruo de
					ŝlosiloj. Alian fojon li provas, sen pli da sukceso. Li provas ree kaj
					ree per diversaj ŝlosiloj. Aŭdeblas, ke li ne konas la seruron.  Kiam
					li enmetis ŝlosilon, li tenas ĝin laŭ diversaj direktoj, kvazaŭ li
					ludus per ĝi, verŝajne ĉar li esploras nekonatan seruron.</p>
					<p>Kaj jen li fine sukcesas! Li eniras.</p>
					<p>"Polico!" li diras, kaj Gerda devas superi fortan emon salti al
					li por lin kisi. Estas alta viro, maldika, kun nigraj haroj kaj verdaj
					okuloj, kiu sin tenas tre digne.</p>
					<p>Post li venas aliaj homoj, multe pli junaj. Ŝi jam vidis tiujn
					vizaĝojn. Studentoj ili estas. Ilia sinteno estas tute malsama:
					senstreĉa.</p>
					<p>"Tiuj gejunuloj multe helpis min," la policano klarigas. "Ni ne
					estas sufiĉe multaj en la polico por ĉion fari, kaj ilia helpo estis
					tre bonvena." Kaj li prezentas ilin: Tom, Bob, Linda. Kiam ŝi aŭdis
					la paŝojn, Gerda imagis, ke venas sep, ok, eble naŭ homoj, sed
					almenaŭ ses; fakte, ili estas nur kvar.</p>
					<p>"Mia filino…?" ŝi demandas, kaj ŝi apenaŭ povas eligi la
					du vortojn, tiom ŝi timas la respondon.</p>
					<p>"Savita: ŝi nun estas en via hejmo, kun via edzo. Viaj
					kaptintoj estas amatoroj, kiuj agis fuŝe. La etulino estis ĉe la
					onklino de tiu f-ino (=fraŭlino) Marta, la universitata flegistino.
					Ni facile trovis ŝin. Ŝi tre ĝojis revidi la patron, kaj la hejmon,
					kompreneble."</p>
					<p>"Ho, mi dankas, mi dankegas vin. Via diro ŝanĝas mian tutan
					vivon. Sed diru: kiel vi alvenis ĉi tien? Kiel vi malkovris, ke ili
					tenas min enŝlosita en ĉi tiu domaĉo?"</p>
					<p>"Du knaboj rakontis pri voĉo en ĉi tiu malnova, forlasita
					domo. Dank' al ili… Sed nun rakontu <i>vi</i>. Kion viaj kaptintoj celas?
					Kio estas ilia celo? Kial vin teni mallibera?"</p>
					<p>"Ili volas, ke mi traduku malnovan dokumenton. Mi malkonsentis.
					Tiam ili opiniis, ke perforte ili sukcesos. Ili preskaŭ sukcesis. Per
					malsato, unue, kaj poste per la mesaĝo de mia filino.  La malsato ne
					estis facile elportebla, kredu min, sed la mesaĝo sur-kaseda…! Fakte
					mi terure malsatas nun. Mi petas, ĉu iu el vi bonvolus iri aĉeti
					manĝaĵon por mi? Io ajn estos bonvena."</p>
					<p>Linda foriras por aĉeti manĝaĵojn.</p>
					<p>"Vi rakontos al mi, ĉion, senmanke," ŝi diras al la du knaboj
					elirante.</p>
				</div>
				<div class="col s12 m4">
					<img src="bildoj/gerda20-1.gif" class="responsive-img">
				</div>
			</div>

			<div class="row dialogo">
				<div class="col s12 m8">
					<p>Gerda raportas pri la dokumento; ŝi tenas ĝin enmane kaj
					tradukas, vorton post vorto; krome, ŝi donas ĉiujn necesajn
					klarigojn.</p>
					<p>La policano kapjesas komprene.  Gerda klarigas al li ankoraŭ
					pli pri la kondiĉoj de sia mallibereco.  Kaj jen la policano havas
					ideon.</p>
					<p>"Bob, ĉu vi konsentus kaŝi vin sub la lito, se iu envenus?"</p>
					<p>"Kial?"</p>
					<p>"Mi havas planon. Mi ŝatus, ke ni ĉiuj foriru, krom vi kaj
					Gerda, kaj ke ŝi diru al la kaptinto, ke ŝi konsentas klarigi al li,
					kio estas skribita sur tiu papero, mi volas diri: sur tiu malnova
					dokumento. Ili tiam agos laŭ la dokumento, kaj ni kaptos ilin tiom pli
					facile. Sed tamen, ni ne rajtas riski, ke Gerda suferu. Kiu scias?
					Kiam ŝi ne plu estos necesa por ili, ili povus… Nu, vi komprenas.
					Vi restos ĉi tie, kaj kiam vi aŭdos paŝojn proksimiĝi, vi kaŝos
					vin sub la lito, kaj bone atentos ĉion, kio okazas. Gerda diris, ke
					ĉiam venas nur unu persono, unu viro, maldika ulo, ne tre forta.
					Fortulo kiel vi tuj superos lin, se necese."</p>
					<p>Bob konsentas, kvankam, se diri la veron, kun iom duba esprimo.</p>
				</div>
				<div class="col s12 m4">
					<img src="bildoj/gerda20-2.gif" class="responsive-img">
				</div>
			</div>

		<?php 
		} // fin section 1
		if ($section=="2") {
		?>

			<section class="klarigo">
	
				<h4>-anto : <i>une personne qui … (au présent, au moment où l'on parle)</i></h4>
		
				<p><span class="eo">legi</span> : lire → <span class="eo">leganto</span> : lecteur</p>
				<p><span class="eo">aŭskulti</span> : écouter → <span class="eo">aŭskultanto</span> : auditeur</p>
		
				<h4>-into : <i>une personne qui a … (au passé, action terminée)</i></h4>
				
				<p><span class="eo">kapti</span> : capturer → <span class="eo">kaptinto</span> : ravisseur : une personne qui a capturé quelqu'un</p>
				<p><span class="eo">savi</span> : sauver → <span class="eo">savinto</span> : sauveur (après le sauvetage)</p>
			</section>

		<?php 
		} // fin section 2
		if ($section=="3") {
		?>

			<?php if ($persono) { ?>
			<p class="eo eta">Ces mots seront automatiquement ajoutés à votre vocabulaire à réviser lorsque vous aurez terminé d'étudier cette section.</p>
			<?php } ?>
			<div class="vortlisto row">
				<div class="col s12 l6">
					<p><span class="eo">amatoro</span> : amateur</p>
					<p><span class="eo">aŭskulti</span> : écouter</p>
					<p><span class="eo">bonvena</span> : bienvenu(e)</p>
					<p><span class="eo">celo</span> : but, objectif</p>
					<p><span class="eo">ĉiu</span> : tout, chaque&nbsp;; tout le monde</p>
					<p><span class="eo">digna</span> : digne, vénérable</p>
					<p><span class="eo">diversa</span> : varié(e), divers(e)</p>
					<p><span class="eo">dubi</span> : douter, avoir des doutes</p>
					<p><span class="eo">emo</span> : penchant, goût, inclination</p>
					<p><span class="eo">esplori</span> : examiner, étudier</p>
					<p class="sekva"><span class="eo">esploro</span> : recherche, investigation</p>
					<p><span class="eo">kisi</span> : embrasser</p>
					<p><span class="eo">kondiĉo</span> : condition</p>
					<p><span class="eo">kovri</span> : couvrir</p>
					<p><span class="eo">malkovri</span> : découvrir (tous les sens)</p>
					<p><span class="eo">necesa</span> : nécessaire</p>
				</div>
				<div class="col s12 l6">
					<p><span class="eo">nigra</span> : noir(e)</p>
					<p><span class="eo">onklo</span> : oncle</p>
					<p class="sekva"><span class="eo">onklino</span> : tante</p>
					<p><span class="eo">prezenti</span> : présenter, introduire</p>
					<p><span class="eo">salti</span> : sauter</p>
					<p><span class="eo">savi</span> : sauver</p>
					<p><span class="eo">seruro</span> : serrure</p>
					<p><span class="eo">ses</span> : six</p>
					<p><span class="eo">streĉi</span> : tendre, serrer</p>
					<p><span class="eo">sub</span> : sous</p>
					<p><span class="eo">teni</span> : tenir</p>
					<p class="sekva"><span class="eo">sin teni</span> : se tenir, se comporter</p>
					<p class="sekva"><span class="eo">sinteno</span> : attitude, comportement</p>
					<p><span class="eo">traduki</span> : traduire</p>
					<p><span class="eo">trans</span> : au-delà de, par-delà, par-dessus</p>
					<p><span class="eo">verda</span> : vert(e)</p>
					<p><span class="eo">viziti</span> : visiter</p>
				</div>
			</div>

		<?php 
		} // fin section 3
		if ($section=="4") {
		?>

			<?php 
				getEkzercon(92,$persono_id);
			?>

			<?php 
				getEkzercon(93,$persono_id);
			?>

		<?php 
		} // fin section 4
		if ($section=="5") {
		?>

			<div class="row">
				<div class="col s12">
					<div class="card-panel blue lighten-5">
						En tiu ĉapitro, estas du malsamaj rakontoj de <i>Lasu min paroli plu!</i>.<br>
						<a href="#unua">La fakulo-instruisto venis de malproksime</a><br>
						<a href="#dua">Troa scivolo kondukas morten</a>
					</div>
				</div>
			</div>
			<a id="unua" class="scrollspy"></a>
			<h3>La fakulo-instruisto venis de malproksime</h3>
			<?php 	
				$lasuminparto = "a";
				include "lasusono.inc.php";
			?>
			
			<p>Komence, rigardu atente la aparaton. Ion similan vi neniam vidis, ĉu? 
			Uzu do la tutan tempon necesan por bone rigardi ĝin.</p>
			<p>
			Vi vidas, ĉu ne, ke ĝi havas tenilon, nigran tenilon. Vidu, mi
			prenas la tenilon per la maldekstra mano. Tiel.</p>
			<p>
			Do, bone, mi prenis ĝin. Mi tenas ĝin forte, ĉar la aparato estas
			peza. Nun, mi forprenas la fermoplaton. Ĉu vi ne scias, kio
			fermoplato estas? Nu, nomu ĝin «kovrilo», se vi preferas. Se mi bone
			komprenis, en via lingvo oni uzas ambaŭ vortojn. Ne gravas la vorto;
			gravas, ke vi malfermu la aparaton, kaj por tio necesas komence
			forpreni la kovrilon — aŭ fermoplaton — kiu kovras ĝin. Jen.</p>
			<p>
			Nun mi metas la fermoplaton sur la tablon. Vi povas meti ĝin ien ajn.
			La ĉefa afero estas, ke ĝi troviĝu en loko, kie ĝi ne riskas ĝeni
			viajn movojn.</p>
			<p>
			Refoje mi petas vin rigardi. Estas pluraj aferoj, kiuj elstaras. Krome
			estas ĉi tiuj montriloj, iom similaj al horloĝaj montriloj. Ili tre
			gravas, ĉar ili sciigos al vi, ĉu la streĉo estas sufiĉa aŭ ne.
			Bone. Ĉu vi rigardis sufiĉe? Atentu mian manon nun.</p>
			<p>
			Nun per la dekstra mano mi faras ĉi tiun movon. Rigardu bone, kion mi
			faras. Ĉu vi vidis? Rigardu atente la rondan aĵeton, kiu elstaras
			ĉi tie, sur la dekstra flanko. Mi parolas pri ĉi tiu ruĝa ronda
			afereto.</p>
			<p>
			Jen. Vi prenas ĝin kaj forte turnas ĝin dekstren, t.e. laŭ la sama
			direkto kiel horloĝmontriloj. Vi sentos, ke io streĉiĝas en la
			aparato. Se vi streĉis sufiĉe, la plej malalta montrilo moviĝas.
			Ĝi devas halti sub numero 10. Bone. Ne uzu tro da forto, vi ne
			deziras, ke io ene rompiĝu, ĉu? Turnu tute trankvile, kaj ĉio bone
			funkcios.</p>
			<p>
			Pardonu, se mi ne klarigas pli bone, sed oni sendis min al ĉi tiu
			faka lernejo antaŭ ol mi havis la tempon bone lerni vian lingvon. Via
			lingvo estas tre malfacila por mi, kiu venas de malproksime, de la
			alia flanko de la mondo. Mi do ne konas la nomojn de tiuj pecoj kaj
			aĵoj.</p>
			<p>
			Nu, ĉi tie estas io, kio iom similas malgrandan teleron, ĉu ne? Mi
			celas<A HREF="#notoj">[1]</A> ĉi tiun rondan platon. Mi forprenas ĝin. Kutime, vi ne
			bezonus ĝin forpreni. Mi forprenas ĝin nur, por ke vi rigardu, kiel
			ĝi estas metita.</p>
			<p>
			Venu apud min. Tenu ĝin. Pasigu ĝin de unu al alia. Ĉu vi rimarkas,
			kiel peza ĝi estas? Oni ne imagus, ĉu?, ke tia telereto estas tiel
			peza. Nu, ĝia pezo devenas de tio, ke ĝi estas farita el speciala
			substanco, tute nekutima.</p>
			<p>
			Ĝuste sur tiun telereton vi metos la verdan pulvoron. Kiam la pulvoro
			metiĝas sur la telereton, jen ĉi-flanke elsaltas verda afereto. Ĝi
			estas verda, por ke vi memoru, ke ĝi rilatas al la pulvoro, kiu
			ankaŭ estas verda, aŭ iom verda, blue verda aŭ verde blua, se vi
			volas esti pli precizemaj.</p>
			<p>
			Nun vi prenu la verdan aĵeton, kiu ĵus elsaltis kaj nun elstaras.
			Rigardu, kiel mi faras. Vi devas ĝin movi tiudirekte. Via celo estas,
			ke ĝi alvenu ĝis ĉi tiu loko, ĝis la fino de sia irejo. Vi sentos,
			ke ĝi ne estas obeema afero. Ĝi ne obeas vian deziron irigi ĝin
			tiudirekte, konduki ĝin laŭ la tuta vojo ĝis ĉi tie. Ĉi-foje, vi
			vere devas uzi vian forton. Vi devas obeigi ĝin. Ne kredu, ke ĝi
			estas obstina. Ĝi estas iom obstina — ĝi volas resti surloke — sed
			vi devas esti pli obstina ol ĝi. Se vi metos sufiĉe da forto en vian
			movon, ĝi konsentos moviĝi. Ne timu; ĝi ne rompiĝos. Sed vi vere
			devos streĉi vian forton ĉi-cele, aŭ la aĵeto ne moviĝos. Kaj ĝi
			devas moviĝi kaj alveni ĝis la loko tie, por ke la pulvoro eniru la
			aparaton.</p>
			<p>
			Jen, ĉu vi vidis? Ĉu unu el vi volas veni ĉi tien kaj refari tute
			trankvile antaŭ siaj kunuloj la movojn, kiujn mi faris? Ili ne estas
			malfacilaj. Sed estas bone antaŭeniri nur malrapide. Se vi bone
			lernis la unuajn movojn, vi neniam misfaros ilin. Ni do haltos iomete
			por refari ilin. Kiu venos?</p>
			<p>
			Nu, nu, unu kuraĝulon, mi petas! Ne estu timemaj. Se vi volas lerni
			iun fakon, vi devas agi. Labori. Dankon, Ibrahim. Vi estas kuraĝa.
			Faru nur la kelkajn movojn, kiujn mi faris. Kaj diru laŭte, kion vi
			faras.</p>
			<p>
			Tio helpas la memoron. Kaj, krome, tio instruos al mi vian lingvon,
			ĉar vere mi bedaŭras, ke mi ne konas la fakvortojn, kaj povas paroli
			nur pri «aĵoj», «aferoj» aŭ «pecoj», dum certe ĉiu el tiuj havas
			sian ĝustan nomon ankaŭ vialingve.</p>
			<p>
			Nun, Ibrahim, komencu. Mi remetas la fermoplaton — aŭ kovrilon —
			por ke vi komencu vere de la komenco. Kaj diru laŭte, klare, ĉion,
			kion vi faras.</p>
		
			<a id="notoj"></a>
			<p class="rimarko"><strong>NOTOJ</strong> : 
			<ol>
				<li><span class="eo">Mi celas</span> : mi volas diri..., mi parolas pri...</li>
			</ol>
		
			<a id="dua" class="scrollspy"></a>
			<h3>Troa scivolo kondukas morten</h3>
	
			<?php 	
				$lasuminparto = "b";
				include "lasusono.inc.php";
			?>
			<p>Aŭskultu, mi tamen ŝatus scii, kion vi celas finfine. Kio estas via
			celo? Vi staris trans la pordo, kaj vi aŭskultis, ĉu ne? Vi
			subaŭskultis<a href='#notoj2'>[1]</a>, kiel oni diras. Mi ne dubas, ke interesas vin scii,
			kiu estas kun mi, kaj pri kio ni parolas. Sed en ĉi tiu laboro, en
			kiu vi kun-agas kun mi, via sinteno estas neallasebla. Iom da digno,
			mi petas.</p>
			<p>
			Oni subdiris<a href='#notoj2'>[2]</a> al mi, ke vi transiris al niaj malamikoj. Mi tion ne
			volis kredi. Kiam vi ĝojsaltis vidante min reveni, mi kredis je vi.
			Kiam vi kisis min kvazaŭ amoplene, mi kredis je vi. Kaj ĉu vi
			memoras tiun fojon, kiam vi ploris kaj ploris, ĉar mi ĵus tenis min
			iom malafable? Mi estis laca kaj ĵus agis malĝentile. Pro laceco
			oni kelkfoje agas, kiel oni devus ne agi. Aŭ pro troa zorgado. Nu, mi
			agis malbone kaj mia sinteno ne estis pravigebla. Kaj vi ploris. Jes,
			tiun tagon, kiam vi ploris, mi kredis je vi.</p>
			<p>
			Sed nun, jam la trian fojon mi trovas vin subaŭskultanta ĉe la pordo
			de mia oficejo. Mi bezonas koni vian celon. Kion do vi celas? Vi tion
			neniam faris antaŭe. Ne temas do pri simpla persona scivolemo. Se vi
			estus nature scivolema, mi estus rimarkinta tion jam delonge. Ne.
			Ĉiam mi ŝatis vian diskretan sintenon. Kiuj ajn la kondiĉoj, en
			kiuj mi igis vin labori, vi tenis vin plej diskrete.</p>
			<p>
			Kaj nun, subite, ĝuste en tempo, kiam diversaj raportaĉoj alvenas al
			mi koncerne vin, kiam oni provas subkomprenigi al mi, ke eble mi devus
			dubi vian honestecon, jen vi komencas subaŭskulti. Vi tamen
			subskribis<a href='#notoj2'>[3]</a> promeson ĉiam gardi la interesojn de ĉi tiu oficejo.
			Vi scias, ke ni havas malamikojn, kiuj serĉas ĉiaspecajn informojn
			pri niaj esploroj, kaj kiuj sufiĉe riĉas por havigi multe da mono al
			tiu, kiu transdonus al ili interesajn sciojn pri ni. Ĉu al ili vi
			transiris? Ĉu vi forlasis nin, kvankam vi skribe promesis kaj mem
			subskribis vian promeson? Kvankam vi — laŭ via diro — amas min?</p>
			<p>
			Via onklo Johano foje alvenis senbrue por viziti nin kaj diris al mi,
			ke li vidis vin rigardi tra la seruro de mia oficejo. Kia sinteno!
			Alian fojon, kiam mia fratino, pasante tra nia urbo, ankaŭ venis nin
			viziti, vi eksaltis en la koridoro, kiam ŝi subite ekaperis apud vi.
			Ŝi ne vidis, kion vi faras, sed ŝi raportis al mi la aferon, ĉar
			ŝi tre miris pri via reago al ŝia alveno. Ŝi tre precize rimarkis
			vian salteton. Vi eksaltetis, kiel oni faras, kiam io tute neatendita
			— kaj malplaĉa, aŭ danĝera — subite prezentiĝas. Mirige, ĉu ne?</p>
			<p>
			En mia raporto al niaj ĉefoj, mi prezentis la tutan situacion. Mi
			montris, kiel danĝera ĝi estas por ni. Mi proponis diversajn
			agadojn, kiuj, miaopinie, ebligus savi preskaŭ ĉion. Ni devos
			streĉi niajn fortojn, sed ni havas multajn ŝancojn sukcesi, se ni
			agos tuj. Tamen unu kondiĉo gravegas: sekreteco. Sekreteco estas
			plene necesa ĉi-afere, se ni volas, ke niaj fortostreĉoj ebligu al
			ni realigi nian celon.</p>
			<p>
			Sed ĉio ŝanĝiĝis pro via subaŭskultado. Mi ne dubas, ke vi eksciis
			nenion gravan ĉi-foje. Kiom ajn vi streĉis vian aŭskultpovon, vi ne
			povis plene aŭdi, kaj — ĉefe — vi ne povis kompreni, kio diriĝas
			trans tiu pordo. Fakte, via celo ne estas realigebla, ĉar mankas al
			vi tro da informoj.</p>
			<p>
			Mi travivis multajn aventurojn en la vivo. Mi elportis malfacilaĵojn,
			danĝeron, malfeliĉon, kun ĉiam sekaj okuloj. Sed nun mi emus plori
			kiel knabeto.</p>
			<p>
			Mi sentas ploremon, ĉar mi fidis al virino, kaj ŝi montris sin ne
			plu inda je mia fido. Mi sentas ploremon, ĉar la virino, kiun mi
			fidis, estis mia amatino, kaj ŝia apud-esto min per ĝojo plenigis.
			Kunlabori kun ŝi estis mia feliĉo. Scii, ke en ĉiu risko, jen ŝi
			estas apud mi, kaj min subtenas, tio iom post iom iĝis la devenejo de
			mia forto.</p>
			<p>
			Kaj nun, iom post iom, mi komprenetis, ke ŝi ne estas fidinda, ke ŝi
			transiris al la malamika flanko, kaj ke mi devas gardi min.</p>
			<p>
			Jes, mi apenaŭ povas min deteni de plorado, ĉar mi ankoraŭ amas
			ŝin. Mi ankoraŭ amas vin, Klara, sed eble ne por longe. Via
			malveremo tuŝas min tro suferige. Ĝi alsaltas min, kaj mi sentas, ke
			danĝera furiozeco min pli kaj pli kaptas. Ne. Ne moviĝu! Restu ĉi
			tie. Apud mi.</p>
			<p>
			Vi ĉiam deziris apud-esti, ĉu ne? Via sola celo, kiam vi ekvidis
			min unuafoje, estis tutvive proksimi al mi. Tiel vi vin esprimis.
			Tutvive!</p>
			<p>
			Ĉu vi sciis jam dekomence, ke iun tagon vi vendos miajn sekretojn?
			Aŭ ĉu ili sukcesis kapti vin en siajn dubajn agadojn nur poste? Ĉu
			vi estis sincera komence, kaj transiris al ili? Aŭ ĉu neniam okazis
			transiro, ĉar jam de la unua tago vi konis vian celon: enŝteliĝi ĉi
			tien kiel oficistino, labori perfekte, iom post iom havigi al vi la
			plenan fidon de la ĉefo, laŭcele agi por ke li enamiĝu, ŝajnigi
			amon al li, kaj uzi tiun belegan situacion por transdonadi informojn?
			Kiel serpento vi envenis nian esplorcentron, kiel serpento deziranta
			mortigi, sed atenta, ke oni ne vidu ĝin...</p>
			<p>
			Antaŭe mi diris, ke komence vi sen ia dubo amis min. Nun mi pli kaj
			pli dubas tiun opinion. Nun pli kaj pli la tuta afero prezentiĝas
			klare al miaj okuloj. En mian koron vi eniĝis kiel ŝtelisto en
			domon, por kapti...</p>
			<p>
			Kaj mi lasis vin agi! Mi enlasis vin en mian hejmon, en mian
			oficejon, en miajn brakojn, en mian koron! Kaj vi ŝajnigis vin
			feliĉa! Vi perfekte ludis vian rolaĉon, ho jes! Vi ne agis amatore.
			Vi ne reale feliĉis — oni ne povas serioze feliĉi, kiam oni vivas
			en malvero — sed vi ŝajnigis feliĉon, vi ludis la rolon de
			feliĉulino plensukcese, por ke en la kaptilon mi falu.</p>
			<p>
			Nun stariĝas la demando: kio okazu al vi? Vi scias tro multe, ĉu ne?
			Estus danĝere lasi vin vivi. Kaj ĉiaokaze, vi tiom suferigis min,
			ke vi ne plu indas vivi. Haha! Vi timas, ĉu ne? Vi timegas,
			videble. Nu, vi ricevas nur la naturajn sekvojn de viaj decidoj. Ĉu
			vi ne antaŭvidis mian sintenon? Ĉu vi ne opiniis, ke mi tamen pli
			fortas ol vi? Ĉu vi pensis, ke ĉar mi amas vin, mi ellasos vin
			plezure, eĉ se mi malkovros vian rolaĉon? Vi ludis, kaj perdis la
			ludon. Bedaŭru, se helpas vin bedaŭri. Vi certe bedaŭros malpli ol
			mi. Vi bedaŭros nur, ke vi ne plene realigis vian celon. Mi bedaŭros
			amon perditan, fuŝitan de malverema ulino.</p>
			<p>
			Kaj ĉu vi scias, kio aldonas kroman suferon? Ke vi agis tiel
			infanece. Subaŭskulti ĉe pordo! Ĉu viaj ĉefoj ne instruis al vi
			pli nuntagajn manierojn ricevi informojn ? Oni nuntempe faras tiel
			perfektajn aparatojn, tute tute malgrandajn, por senfine subaŭskulti,
			multe pli bone ol tra pordoj. Tro memfida vi estis. Vi ne imagis, ke
			mi povus suspekti. Kaj vi iĝis nesingarda. Bedaŭrinde por vi. Nun
			via bela kara vivo alvenas al sia fino. Kaj ne kredu — eĉ se mi
			ridaĉas — ke tio ĝojigas min. Mi ne ŝatas ridaĉi. Mi ŝatus havi
			koron plenan je amo, kaj larĝan rideton survizaĝe. Sed vi devigas
			min. Vi komprenas la ludon, ĉu ne? Vi sufiĉe longe ludis ĝin.</p>
			<p>
			Nu, bone, sufiĉas. Nun mi tuj komunikos la novaĵon al miaj
			kunlaborantoj. Vi ne mortos tuj. Ni unue devos eligi el vi ĉiujn
			viajn sciojn. Estas milito, ĉu ne?, suba milito, milito, kiu okazas
			sub la videblaĵoj, sed tamen milito, terura milito.</p>
			<p>
			Kial, diable, vi eniris tiun militon? Ĉu vi ne povis simple honeste
			labori, kiel ĉiu alia? Ĉu la destino tiel malamas min, ke ĝi
			alportis en mian vivon kiel malamikon la solan virinon, kiun mi
			sincere amis? Sufiĉe! Ne ploru! Agi mi devas. Mi agu tuj.</p>
			<p>
			Kaj vi... Provu kunstreĉi ĉiujn viajn fortojn, por almenaŭ morti
			digne.</p>
			
			<a id="notoj2"></a>
			<p class="rimarko"><strong>NOTOJ</strong> : 
			<ol>
				<li><span class="eo">Subaŭskulti</span> : kaŝe aŭskulti; aŭskulti ion, 
				kion oni devus ne aŭskulti.</li>
				<li><span class="eo">Subdiris</span> : komprenigi aŭ sciigi ion al iu, ne dirante ĝin tute klare.</li>
				<li><span class="eo">Subskribi</span> : skribi sian nomon fine de letero aŭ dokumento.</li>
			</ol>

		<?php 
		} // fin section 5
		if ($section=="6") {
			recapitulatif_lecon_avant_envoi('GR',$leciono,$persono_id);
		} // fin section 6
		?>

		</section>
		
		<section id="leciono-fino">
			<div id="marko" class="right-align">
				<?php getBoutonFinSection('GR',$leciono,$section,$persono_id); ?>
				<a id="farita" class="btn-floating btn-large light-blue darken-1 hide"><i class="material-icons">done_all</i></a>
			</div>
			<div class="ligoj">
				<?php getLecioneroAntauxa('GR',$leciono,$section); ?>
				<?php getLecioneroVenonta('GR',$leciono,$section); ?>
			</div>
		</section>
		
	</article>
	
	<?php include "gerdaflanko.inc.php"; ?>

</div>

<?php include "gerdapiedo.inc.php"; ?>
