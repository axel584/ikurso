<?php 
$titolo="21 (dudek unu)";
$leciono = 21;
$section=isset($_GET["section"])?htmlspecialchars($_GET["section"]):"1";
if (!is_numeric($section)) {
	if ($persono_id=="") {header("Location:../../index.php?erarkodo=24");}
}
include "gerdakapo.inc.php";
?>
<div class="row">
	<article class="col s12 m10 l7 offset-m1 offset-l1">
		
		<section id="leciono-enhavo">
		<?php 
		getTitoloLecionero('GR',$leciono,$section);

		if ($section=="1") {
			include "gerdasono.inc.php";
		?>

			<h3>La sekreta societo</h3>
			<div class="row dialogo">
				<div class="col s12 m8">
					<p>Gerda sentas sin pli bone. Ŝi ĵus finis manĝi. Foriris
					Linda, Tom kaj la policano. Ŝi parolas kun Bob, tre mallaŭte. Ili ja
					devas atenti, ĉu iu proksimiĝas aŭ ne. Feliĉe, eĉ sen speciale
					aŭskulti, ŝi ĉiam bone aŭdis, sufiĉe frue, kiam la aĉulo venas.
					Bob plaĉas al ŝi. Li estas granda kaj forta, kun esprimo de bonkora,
					sindonema hundo.</p>
					<p>Ili parolas pri siaj vivoj, pri la lastaj okazaĵoj. Kiam ŝi
					parolas pri sia edzo, lia vizaĝo ŝanĝiĝas, alprenas iom malĝojan
					esprimon. Ĉu li enamiĝus al ŝi?</p>
					<p>Kaj jen aŭdiĝas paŝoj. Bob saltas sub la liton, provas
					rapide trovi ne tro malkomfortan pozicion sub la lito. "Ne brui," li
					diras al si, "plej grave, plej necese estas ne brui!"</p>
					<p>Envenas la gardanto, la aĉa malgrasulo, kiu, per siaj vortoj
					pri manĝo, tiom suferigis Gerdan. Sed ĉi-foje ŝi povos kontentigi
					lin. Kia plezuro!</p>
					<p>"Mi konsentas," krias Gerda, kiam la maldika aĉulo malfermas
					la pordon. "Mi akceptas vian proponon. Mi ne plu elportas. Mi tradukos
					vian aĉan paperon. Liberigu mian filinon, kaj donu al mi manĝi, mi
					petas."</p>
					<p>"Jen," simple diras la maldikuleto, kaj li elprenas el sako
					panon, kolbason, kukon, fruktojn, ĉokoladon, kaj eĉ botelon da lakto.
					Gerda manĝas silente; ŝi povus manĝi eĉ pli, kvankam ŝi ĵus iom
					manĝis. Bob, aŭdante la manĝobruon, pli kaj pli malsatas, sed kion
					li povus fari?</p>
					<p>"Nu, bonvolu klarigi al mi, kio estas skribita sur tiu malnova
					papero," la vizitanto diras.</p>
					<p>Kaj Gerda klarigas. Ŝi rakontas, ke temas pri la trezoro de la
					Lumoserĉantoj. La Lumoserĉantoj estis sekreta societo, kiu naskiĝis
					en la dek-kvina jarcento kaj daŭris, jen forta, jen malforta, laŭ la
					epokoj, ĝis la mezo de la dek-oka jarcento. Ĝi havis membrojn en tre
					multaj landoj, en popoloj plej malsamaj.  Katolikoj, protestantoj,
					ortodoksuloj, judoj, islamanoj, budhanoj kaj aliaj estis membroj de tiu
					internacia aŭ supernacia societo. Ilia celo estis sekrete labori por
					la unuigo de la mondo, de la popoloj, por la harmoniigo de la religioj,
					kaj por ke la malsamaj tradicioj interkompreniĝu. Ili estis morala kaj
					filozofia elito. Ili estis elpensintaj sekretan lingvon, kiu ebligis al
					ili komuniki, el kiu ajn lando aŭ popolo ili estis. La ŝtatoj, kiam
					ili malkovris la ekziston de la Lumoserĉantoj, ektimis tiujn homojn,
					miskomprenis iliajn celojn, kaj ilin persekutis. Inter la
					Lumoserĉantoj, tre riĉaj homoj troviĝis. Tial, laŭ diversaj
					malnovaj dokumentoj, ilia trezoro estas multvalora. Tiu ĉi papero
					estas fotokopio de dokumento, kiu tre precize indikas, kie oni kaŝis
					la trezoron.</p>
					<p>Gerda klarigas, tradukas, kaj la viro notas ĉiun detalon sur
					etan notlibron. Kiam ŝi finis, li diras:</p>
					<p>"Dankon. Nun ni havas, kion ni deziris. Mi foriras. Mi lasas
					vin tie ĉi. Ni decidos poste, kion ni faros el vi. Adiaŭ, belulino,
					adiaŭ."</p>
					<p>Nur post kiam la pordo fermiĝis kaj la bruo de la paŝoj
					forsvenis, aŭdiĝas de sub la lito voĉo, kiu diras:</p>
					<p>"Ĉu vi lasis al mi iom de tiu kuko?"</p>
				</div>
				<div class="col s12 m4">
					<img src="bildoj/gerda21-1.gif" class="responsive-img">
				</div>
			</div>


		<?php 
		} // fin section 1
		if ($section=="2") {
		?>

			<section class="klarigo">
				<p>Il n'y a pas de nouveau point de grammaire pour ce chapitre. 
				Vous devriez pouvoir tout comprendre sans trop de difficultés.</p>
			</section>

		<?php 
		} // fin section 2
		if ($section=="3") {
		?>

			<?php if ($persono) { ?>
			<p class="eo eta">Ces mots seront automatiquement ajoutés à votre vocabulaire à réviser lorsque vous aurez terminé d'étudier cette section.</p>
			<?php } ?>
			<div class="vortlisto row">
				<div class="col s12 l6">
					<p><span class="eo">adiaŭ</span> : adieu ! <span class="eta">[<i>a-<b>di</b>-aou</i>]</span></p>
					<p><span class="eo">alpreni</span> : prendre</p>
					<p><span class="eo">aresti</span> : arrêter</p>
					<p><span class="eo">bando</span> : bande, gang</p>
					<p><span class="eo">bileto</span> : billet, ticket</p>
					<p><span class="eo">botelo</span> : bouteille</p>
					<p><span class="eo">Budho</span> : Bouddha</p>
					<p><span class="eo">detalo</span> : détail</p>
					<p><span class="eo">difini</span> : définir, déterminer</p>
					<p><span class="eo">elito</span> : élite</p>
					<p><span class="eo">enamiĝi</span> : tomber amoureux (<span class="eo">en</span> + <span class="eo">am</span> + <span class="eo">iĝi</span>)</p>
					<p><span class="eo">filozofio</span> : philosophie</p>
					<p><span class="eo">firma</span> : ferme, qui tient bien</p>
					<p><span class="eo">flughaveno</span> : aéroport</p>
					<p><span class="eo">foto</span> : photo</p>
					<p><span class="eo">harmonio</span> : harmonie</p>
					<p><span class="eo">haveno</span> : port</p>
					<p><span class="eo">indiki</span> : indiquer</p>
					<p><span class="eo">insulo</span> : île</p>
					<p><span class="eo">islamo</span> : Islam</p>
					<p><span class="eo">jen… jen…</span> : tantôt… tantôt…, des fois… des fois…</p>
					<p><span class="eo">judo</span> : juif (nom)</p>
					<p><span class="eo">katoliko</span> : catholique (nom)</p>
					<p><span class="eo">kaverno</span> : caverne</p>
				</div>
				<div class="col s12 l6">
					<p><span class="eo">kolbaso</span> : saucisse, saucisson</p>
					<p><span class="eo">konstante</span> : constamment</p>
					<p><span class="eo">kopio</span> : copie</p>
					<p><span class="eo">lakto</span> : lait</p>
					<p><span class="eo">lando</span> : pays</p>
					<p><span class="eo">libro</span> : livre</p>
					<p><span class="eo">lui</span> : louer, prendre en location</p>
					<p><span class="eo">membro</span> : membre</p>
					<p><span class="eo">morala</span> : moral(e) </p>
					<p><span class="eo">naski</span> : mettre au monde, enfanter</p>
					<p class="sekva"><span class="eo">naskiĝi</span> : naître</p>
					<p><span class="eo">ortodoksa</span> : orthodoxe (adj.)</p>
					<p><span class="eo">persekuti</span> : persécuter</p>
					<p><span class="eo">popolo</span> : peuple</p>
					<p><span class="eo">protestanto</span> : protestant (nom)</p>
					<p><span class="eo">regiono</span> : région</p>
					<p><span class="eo">religio</span> : religion</p>
					<p><span class="eo">signalo</span> : signal</p>
					<p><span class="eo">sindonema</span> : dévoué(e) (= <span class="eo">ema doni sin</span>)</p>
					<p><span class="eo">societo</span> : association, société</p>
					<p><span class="eo">ŝtato</span> : état (peuple ou pays organisé politiquement)</p>
					<p><span class="eo">trezoro</span> : trésor</p>
					<p><span class="eo">valori</span> : valoir, avoir une (certaine) valeur</p>
					<p class="sekva"><span class="eo">valoro</span> : valeur</p>
				</div>
			</div>

		<?php 
		} // fin section 3
		if ($section=="4") {
		?>

			<?php 
				getEkzercon(94,$persono_id);
			?>

			<?php 
				getEkzercon(95,$persono_id);
			?>

		<?php 
		} // fin section 4
		if ($section=="5") {
			//include "lasusono.inc.php";
		?>

			<div class="row">
				<div class="col s12">
					<div class="card-panel blue lighten-5">
						En tiu ĉapitro, estas du malsamaj rakontoj de <i>Lasu min paroli plu !</i>.<br>
						<a href="#unua">Ho bela naskiĝurbo!</a><br>
						<a href="#dua">Adiaŭ lando amata!</a>
					</div>
				</div>
			</div>

			<a id="unua" class="scrollspy"></a>
			<h3>Ho bela naskiĝurbo!</h3>
		
			<p>Rigardu! Ĉi tie mi naskiĝis. Ĉu ne bela loko? Mi dubas, ĉu
			ekzistas io simila aliloke en la mondo. Ĉu la montoj ne estas
			nekredeble belaj? Ĉu vi konas pli mirindan vidaĵon? Rigardu la
			urbeton, kun ĝiaj malnovaj domoj kaj ĝiaj mallarĝaj stratoj, kiuj
			turniĝas serpente, ĉu vi ie ajn vidis ion similan? Rigardu tiujn
			malnovajn ŝtonmurojn. Ne ofte oni ankoraŭ vidas tiel perfektan
			urbomuregon. La tuta urbo estas plena je trezoroj multjarcentaj. Mi
			dubas, ĉu ilia valoro estas konata. Sed certe ĝi estas tre alta.</p>
			
			<p>La urbodomo<a href="#notoj">[1]</a> estas mirinda artaĵo. Vi certe jam vidis fotojn de
			ĝi, ĉu ne? Multaj venas al ĉi tiu urbeto nur por rigardi la
			urbodomon kaj foti ĝin. Se vi havas bonan fotoaparaton, ni iros tien,
			kaj mi indikos al vi, de kiu angulo ĝi aspektas plej bele.</p>
			
			<p>Fakte, multaj el tiuj mallarĝaj stratoj ne estas tre puraj, sed tio
			ne ĝenos vin, ĉu?</p>
			
			<p>Mia frato volas fari libron pri nia naskiĝurbo. Li ankoraŭ vivas ĉi
			tie. Mi foriris antaŭ longe, tuj post kiam niaj gepatroj mortis kaj
			oni vendis la magazenon. Sed mia frato restis plu.</p>
			
			<p>Ĉu vi sentas la harmonion de ĉi tiu loko? Bedaŭrinde, la suno
			ankoraŭ ne montriĝis, ĉar la lumo nun ne estas tute kontentiga por
			foti.</p>
			
			<p>Via fratino foje venis ĉi tien, ĉu ne? Ŝi venis kun iu muzika
			societo, se mi bone memoras. Mi tre ŝatas vian fratinon, vian plej
			junan fratinon, almenaŭ. La alian mi ne konas. Sed via plej juna
			fratino estas tre kara al mi. Ŝi estas tiel dolĉa! Dolĉa, harmonia
			vizaĝo, kaj belega voĉo. Ne mirige, ke ŝi ludas muzikon. Estas
			bedaŭrinde, ke ŝi estas tiel... kiel diri?... ne timema, sed...
			ne-sinmontrema. Ŝi parolas tiel mallaŭte, ke oni sentas, kvazaŭ ŝi
			timus, ke oni rimarkos ŝian ĉeeston. Kial bela knabino kiel ŝi
			timas, se oni rigardas ŝin?</p>
			
			<p>Via fratino lernis muzikon eksterlande, ĉu ne? Mi ne memoras, en kiu
			lando. Kaj ŝi iris al multaj diversaj landoj dank' al sia muziko.
			Devas esti plaĉe, kaj interese, iri de lando al lando kun
			muzikistaro. Sed eble tiu ĉiama translokiĝo estas laciga.</p>
			
			<p>Nun, se vi havas ankoraŭ tempon, mi kondukos vin al la alia flanko de
			la urbo. Multaj malnovaj domoj estas vidindaj tiuflanke. Ĉi-flanke
			estas bone por havi plenan ideon pri la urbo, ĉar ni troviĝas
			sufiĉe alte por havi bonan rigardon al la tuto. Sed estas malpli da
			vidindaĵoj ĉi-flanke. La plej vidindaj aferoj troviĝas trans tiu
			larĝa strato, kiun vi vidas dekstre. Tie ja komenciĝas la malnova
			urbo.</p>
			
			<p>Ĉu vi scias, ke oni daŭre esploras serĉe al malnovaĵoj ĉi-urbe?
			Sub la monteto, sur kiu ni staras, oni trovis multajn valorajn
			objektojn.</p>
			
			<p>La historiistoj ne interkonsentas inter si pri diversaj aspektoj de la
			urba historio. Sed oni malkovris postrestaĵojn el muroj kaj domoj ĉi
			tie ene de la monteto. Oni eĉ trovis meblojn, laborilojn kaj
			diversajn objektojn, ekzemple pecojn de boteloj, tie ĉi, precize sub
			la loko, kie ni nun staras.</p>
			
			<p>Oni kredas, ke dum persekutoj, homoj venis vivi ĉi tie sube. Antaŭ
			kelkaj jarcentoj, la ŝtato persekutis multajn pro ilia religio. Se la
			afero interesas vin, mi donos al vi libron pri tiu persekutado.
			Teruraj aferoj okazis. Homa vivo ne plu havis valoron por la tiuepokaj
			aŭtoritatoj. Ili mortigis kaj suferigis homojn sen eĉ plej eta
			kortuŝo. La popolo terure suferis.</p>
			
			<p>Nu, tiel estas la vivo, ĉu ne? Ekzistas personoj, kiuj bedaŭras la
			malnovan tempon, la pasintajn epokojn. Mi ne. La vivo estas pli bona
			nun, almenaŭ por ni ĉi tie, ĉar ni scias, ke en la resto de la
			mondo homa persono ne ĉiam estas konsiderata kiel la valora estaĵo,
			kiu ĝi estas, aŭ devus esti, laŭ mia opinio.</p>
			
			<p>Ĉu vi sufiĉe rigardis la vidaĵon? Bone. Ni do povas iri al la alia
			flanko, kie ni povos vidi de proksime tiujn malnovajn domojn. Venu. Mi
			kondukos vin. Mi estas certa, ke tiu malnova urbo ege plaĉos al vi.</p>
			
			<a id="notoj"></a>
			<p class="rimarko"><strong>NOTOJ</strong> : 
			<ol>
				<li><span class="eo">Urbodomo</span> : domo, kie troviĝas la ĉefaj urb-administraj oficejoj.</li>
			</ol>

			<a id="dua" class="scrollspy"></a>
			<h3>Adiaŭ lando amata!</h3>
		
			<p>Adiaŭ, lando de mia naskiĝo! Mi forveturas. Mi ne plu manĝos viajn
			sensimilajn kolbasojn. Ne plu okazos, ke mi forgesos la zorgojn,
			perdante iom post iom la konscion pro via tro forta brando, kaj pro
			viaj troaj trinkotradicioj.</p>
		
			<p>Mi ne plu legos viajn librojn multvalorajn. Mi ne plu baniĝos en via
			kolora sed harmonia atmosfero. Mi ne plu sentos la dolĉecon de via
			religia vivo, ĉeestanta en ĉiu urbo, en ĉiu kampo, en ĉiu domo, en
			ĉiu plej malgrava, forperdita anguleto de la lando. Mi ne plu aŭdos
			la kriojn de viaj vendistoj, la plendojn de la aĉetantoj, la
			diskutojn pri la vera valoro de tio kaj tio ĉi. Mi ne plu vizitos la
			kunvenojn de la kantosocieto, kaj via muziko ne plu aŭdeblos, kiam mi
			promenos de strato al strato en la granda novmonda urbego, kien mi nun
			veturos kaj kie mi sentos min perdita, plia senvalora numero en mondo
			de senvaloraj numeroj.</p>
			
			<p>Adiaŭ, lando de mia juneco! Ĉi tie mi naskiĝis, ĉi tie mi vivis
			infanecon, ĉi tie mi ekkonis mian unuan amon, ĉi tie mi suferis.</p>
			
			<p>Ĉu mi suferas nun? Strange, mi ne povas respondi. Mi scias, ke mi
			forflugas al nehoma mondo, al lando timiga, kie mono valoras pli ol
			sentoj, scioj pli ol amo, kaj laboro pli ol ludo. Ili tie altvalorigas
			pensadon, ne kantadon, amiko diris al mi, kaj li sciis, ĉar li tie
			estis studento. Mi scias, kion mi forlasas. Mi ne scias, kio atendas
			min, tie transe.</p>
			
			<p>Lastfoje mi rigardas vin, mia popolo! Homoj surstrataj, miaj
			samlandanoj, mi rigardas vin nun per novaj okuloj. Kiel kolore vi
			estas vestitaj, kiel ĝoje vi alparolas unu la alian, kiel vive vi
			ĉiuj aspektas! En tiu lando de laktotrinkantoj, kie mi baldaŭ
			ekvivos, ĉio estas senkolora, kaj la bruoj pli esprimas furiozon ol
			feliĉon, laŭ tio, kion mi aŭdis.</p>
			
			<p>Ŝtelistoj multas ĉi tie, sed ankaŭ tie, ĉu ne?, kvankam laŭdire
			ili ne agas same. Tie estas instruitaj ŝtelistoj, kiuj vizitadas la
			lernejojn dum longaj jaroj kaj scias funkciigi sian kapon. Ĉe ni,
			ŝtelisto agas ŝance, per rapida faro tute simpla, ĝenerale
			sukcesas, fojfoje kaptiĝas, nu, ĉiuj ridas, neniam estas dramo. Nur
			momento en la vivo. Kaj ĉiuj komprenas malriĉecon. Tie ŝtelistoj
			havas planojn. Ili planas siajn agadojn. Ili eĉ grupiĝas multhome
			kaj kunordigas la laboron. Imagu al vi! Tie transe, ŝtelistoj nomas
			sian okupon «laboro»! Kia stranga maniero aranĝi sian vivon! Se
			ŝteli estas labori, kial ne simple honeste labori?</p>
			
			<p>Adiaŭ, ŝtelistoj mialandaj! Kaj adiaŭ ankaŭ al vi, ŝtelema
			ŝtato! Vi tro malsatas je la mono de l' landanoj. Oni diris, ke tie
			almenaŭ la ŝtato estas honesta, aŭ preskaŭ honesta. Ni diru:
			«sufiĉe honesta». Almenaŭ, laŭ miaj informoj, ŝajnas, ke la ĉefa
			celo de la ŝtatfunkciuloj tie estas io alia ol plenigi siajn poŝojn
			per la ŝtatana mono. Ne ĉe ni. Adiaŭ ŝtatoficistoj diverstipaj,
			altaj kaj malaltaj, junaj kaj maljunaj! Mi lasas vin al via tutlanda
			ŝtelplanado kaj al via subtabla enmanigo de tiom kaj tiom da riĉo,
			kiu devus servi al la feliĉo de l' popolo, ne al tio, ke vi
			pligrasiĝu.</p>
			
			<p>Adiaŭ, patrolanda kamparo! Mi naskiĝis ĉe vi, ho kampoj
			maldolĉaj, kaj mi scias, pro kio vi maldolĉas. Min naskis vi,
			kamparanoj, kaj mi vidis vian suferon, vian nelacigeblan laboradon,
			sed ankaŭ vian nemortigeblan povon estigi ridon kaj kantadi ĉe plej
			aĉaj vivkondiĉoj.</p>
			
			<p>Adiaŭ, fantomoj, kiujn la montoj naskas ĉi-lande! Oni ne kredas je
			vi tie, kien mi iras. Oni kredas je scienco kaj je «esploroj plene
			dokumentitaj». Kaj vi, fantomoj, ridas super la sciencaj esploroj,
			kiuj neniam kaptas vin. Kaj pro vi, «ili» ne komprenas nin. Kiel tiuj
			homoj povus kompreni popolon, kiu meze de scienca laboro, sentas, ke
			fantomo ĉeestas, kaj rimarkas ridete, ke li kredas pli je l' fantomo
			ol je l' laboro farata? Jes, mi adiaŭas vin, fantomoj, kiuj teruris
			mian infanecon, kaj tro emis min sekvi ien ajn. Mi forfuĝas al
			senfantoma lando, kaj vivos fine vivon liberan je via ĝena ĉiama
			enmiksiĝo.</p>
			
			<p>Adiaŭ, naskiĝlando mia! Neniu iam ajn, ie ajn, sukcesis kopii viajn
			artojn, viajn tradiciojn, vian atmosferon. Nenie troveblas same pura
			aero, same manĝindaj fruktoj, same veraj amikoj. Vi estas sensimila
			lando, la plej ŝatinda lando en la mondo, la lando de mia naskiĝo.</p>
			
			<p>Kaj tamen mi feliĉe forveturas.</p>
			
			<p>Min persekutis via polico. Min ĝenis via ĉiama bezono kontroli, kion
			mi faras, kion mi diras, kiu min vizitas, kiun mi vizitas, kaj tiom da
			aliaj detaloj pri mia vivo. Vi tro zorgas pri viaj ŝtatanoj. Vi tro
			okupiĝas pri la landanaro. Kaj via celo, ho ŝtato, ne estas, ke ni
			vivu feliĉe, sed ke vi direktadu ĉiun kaj ĉion ĉi-lande.</p>
			
			<p>Kiel liber-ama homo povus elporti tian situacion? Kiel oni povas havi
			dignecon en tiaj kondiĉoj? Ĉu vi ne komprenis, kiom digneco valoras
			por homo, kiom ĝi necesas, kiom ni bezonas ĝin?</p>
			
			<p>Adiaŭ, naskiĝlanda polico, scivolema, kontrolema, komfort-ama polico!
			Mi forflugas por ĉiam. Multo mankos al mi. Mankos la koloroj, la
			muziko, la kantoj. Mankos mialingvaj libroj, kiujn mi ne povos tie
			fore ricevi. Mankos la vizaĝoj, la voĉoj, la ridoj.</p>
			
			<p>Sed al mi almenaŭ, ho ŝtata polico, certe ne mankos vi.</p>

		<?php 
		} // fin section 5
		if ($section=="6") {
			recapitulatif_lecon_avant_envoi('GR',$leciono,$persono_id);
		} // fin section 6
		?>

		</section>
		
		<section id="leciono-fino">
			<div id="marko" class="right-align">
				<?php getBoutonFinSection('GR',$leciono,$section,$persono_id); ?>
				<a id="farita" class="btn-floating btn-large light-blue darken-1 hide"><i class="material-icons">done_all</i></a>
			</div>
			<div class="ligoj">
				<?php getLecioneroAntauxa('GR',$leciono,$section); ?>
				<?php getLecioneroVenonta('GR',$leciono,$section); ?>
			</div>
		</section>
		
	</article>
	
	<?php include "gerdaflanko.inc.php"; ?>

</div>

<?php include "gerdapiedo.inc.php"; ?>